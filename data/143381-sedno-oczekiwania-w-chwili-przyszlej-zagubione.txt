

Na postronku prowadzone euforia i gniew


Tężeją w nadzieję, skraplając się w śmiech


Nerwowy, co zbielił usteczka ściągnięte,


Choć zgodnie z logiką - powinny być miękkie.


 


Czekając, wyglądasz za chwilą kolejną,


Grzebykiem sekund pragnienie swe czesząc.


Jak ciasto - polewą, jak skórę - muślinem,


Jak hałas - melodią, tak czas stroi Przyszłe.


 


A rzecz teraźniejsza w prostocie, gdzieś na dnie,


Bez stroju, bez reszty poznana dosadnie,


Odchodzi wygnana, wyparta tym śpieszniej,


Im młodszej, im słodszej siostrzyczki chcesz wreszcie.


 


Aż w końcu, i wtedy czas winien przystanąć,


W majestacie przybywa Ta, Której Czekano.


I szkoda, że, szpetna, oznajmia spokojnie:


Czekają skutecznie tylko kochankowie.

