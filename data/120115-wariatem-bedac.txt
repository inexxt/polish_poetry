
        miasto 
stoję obok 
z boku wszystko 
wygląda lepiej 
 
samotny gitarzysta 
gra pieśń samotności 
siedząc w kącie 
niczym uczeń 
za karę 
 
marzenia zamknięte 
w ulicznym teatrze 
mówiącym o miłości 
człowieka do człowieka 
 
nawet mim 
zastygł w bezruchu 
czekając na gest przechodnia 
który pozwoli mu przeżyć 
 
trwam obok 
w niszach kamienic 
by patrzeć na wszystko 
inaczej... 
a mówią że to ja 
jestem- 
	wariatem
    