
        Znowu pada deszcz.
W telewizji piękni ludzie
mówią o przyszłości zwykłych.
Zegar stanął na 21.
Znowu przecieka dach.
Krzyczysz coś o wczorajszej zupie
że była za słona
że nie odpowiadała ci konsystencja.
Patrzę na zegar.
Biegasz po pokoju gestykulując
jak choleryczny Włoch
z taniej telenoweli.
Znowu zgasła latarnia.
Przeklinasz głośno.
To nie moja wina
że rozlałeś mleko.
Wyłączam telewizor.
Krople deszczu uderzają w dno wiadra.
Pijesz kawę obserwując wskazówki zegara
-To była zupa krem- mówię.
Nie patrzysz na mnie
choć stoję przed tobą.
Mleko ścieka na terakotę,
zegar zbudził się i tyka.
-Dobranoc- mówisz
i odchodzisz do małżeńskiego łoża.
Deszcz ustał.
Zapaliła się latarnia
Wystygła kolejna kawa
    