

Ziarno za ziarnem


Maków czerwonych
Rozchylone wargi 
Ziarno za ziarnem


W bruzdę wilgotną
W fioletów kontur
Jak kredka wokół oczu


Zachłannie oplata
Lepką pajęczyną słów
Szeptem i krzykiem


W ucho czułe ziemi
Każde słowo osobno
Aż do nowego języka


Smukłych łodyg zieleni
Na moich powiekach
W rozecie oka
Jak szprychy 


Koło za kołem
W osi świata
Wykręcać obrazy


A pod stopami
Niebo sypkie
Wietrzne ulice

