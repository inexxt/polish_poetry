

myślę, że nie jestem zbyt
inteligentny,
(wmawiają to człowiekowi
od lat,
a życie i tak pokazuje
rozległe obszary
gównoprawdy)
ani pomysłowy,
siedzę nad kartką
(to jest kartka, na której chciałbym coś napisać
w ręku trzymam długopis, którym chciałbym to zrobić)
siedzę przy komputerze
(gdzie wszystko płonie glamowym supermarketem)
jak przy autostradzie
(wiesz o czym mówię)
ale nikt się nie daje
nabrać
na mój urok i
wdzięk
(oprócz tych, co realnie...),
rzadko też
udaje mi się
wprowadzać SŁOWA
w CZYN,
myślę przeto, że
mój makijaż
jest dość 
GRUBY

