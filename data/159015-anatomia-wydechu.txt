

anatomia wydechu:
ostatnia siła,
kropla potu słowa ach!
gdyby jeszcze żyła...
nie była gotowa.
chrzest w porodowej wodzie,
fizjologia nawrócenia,
ponownego uczłowieczenia,
nie chroń mnie, Boże
w drugim bezcelowym porodzie.
moim faktycznym błędem jest
ucieczka z macicy,
czując wstyd za ludzkość
przepełnia mnie żar goryczy.
żmudna Prokreacja słowa
jeszcze tylko
                                skalpel.
prawie gotowa:
                              aborcja słowa.
przemówiła krew i łzy!
widząc nieporadztwo tego Tworu,
chcąc oszczędzić mu bólu,
spełnić wyuzdane fantazje
wyrządziłem mu egzystencjalną eutanazję.
sucho powiedziałem: gotowe.
opuściłem w obojętności głowę.
Dobranoc - rzekłem.

