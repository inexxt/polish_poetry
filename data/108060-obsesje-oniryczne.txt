

bo widzi pan
moim problemem są sny
i nie insomnia vulgaris
pracoholizm czy "spanie to strata czasu"
wręcz przeciwnie
ja ze snu nie chcę wyjść
ja zatrzaskuję powieki od wewnątrz
wizje oniryczne podskakują na chwilę z hukiem
i nic i trwam tam dalej
w snach osiągam spełnienie
w snach odczuwam pragnienie
znacznie realniejsze niż to dnia następnego
w snach pożądam i otrzymuję
każdy dotyk intensywniej czuję
niż za dnia, z otwartymi niechcący oczami
czy to nie dziwne
że kochać umiem się
tylko z własną wyobraźnią?

