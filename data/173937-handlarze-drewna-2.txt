

Drzewo stare jak życie 
jeszcze wczoraj rozłożyste   
dziś błyskawicą złamane  
trzeszczy oślepłe - niepokonane 
krzyczy grabem jestem 
konarami tuli ziemię. 


 


Może zdąży coś opowiedzieć 
nim zetną gałęzie, wyrwą korzenie  
szumi resztą sił opowieść ślepca –


 


O mieście, jedynym które zna od dziecka
strasznych i pięknych dniach.


 


O chłopcach z wiązankami kwiatów-granatów
biegnących w ruiny przez park,
o zapachu palonych ciał i mieszkań.


 


O dziewczynach rozkochanych wiosną
buziakach, całusach pocałunkach
które trwają, trwają bywa, że pół dnia.


 


Zna wiele rodzin z cichych rozmów spowiedzi
miejskie układy, układziki
kto ważny bardzo a kto mniej
kto komu daje, że hej
interesy, interesiki, spory, swary, kłótnie
która partia ciepła, z którą lżej.


 


I tylu zakochanych w ciszy.
Ci wytrwali przychodzili też zimą, 
zamierali na ławkach, posągowi, niemi, 
w słotne dni rozkładał parasol.


 


Miał przyjaciółkę strojną w korale
śmiała się i śpiewała szeptem.


 


"Dla Ciebie, dla Ciebie miły 
korale mnie przystroiły
uplotę je w warkocze
będą po nocach Ci się śniły.


 


Dla mnie miły, dla mnie miły
zapomnisz o perłach na niebie
zbierzesz wszystkie siły
pobiegniemy z wiatrem przed siebie."


 




Lubiła wiatr i zaszumieli czasem, zaszumieli.
Zachorowała na raka, zmatowiały korale, 
coraz mniejsze i bardziej pomarszczone
kurczyły się jak głowy staruszek.
Strącał do ostatniej krople rosy, nie pomogły, uschła.
Wycięli.


 


Na skrawku Ziemi Zagubionych Korali
ułożył liściane epitafium.


 


" Dla Ciebie miła perły są w niebie "


 


Przerwał opowieść, skulił liście zwiotczały.
Jeszcze zanucił zasłyszaną piosenkę


 


„Mimozami jesień się zaczyna 
złotawa, krucha i miła …”*


 


zadrżał i zamilkł.


 


Handlarzom drewna wszystko jedno.




---------


 


* Julian Tuwim, Wspomnienie.

