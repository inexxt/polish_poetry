
        1.wiatr jest zimny jak moje dłonie
 zanim doceniłeś ich chłód 
wieczorną pieśnią zamyka okno 
zza szyby Orion zaszczyca nas ojcowskim 
uśmiechem błogosławi temu na co  
można spojrzeć  tylko przez chmury
zdradzone Słońce śpi gdzieś z Księżycem
oboje są zazdrośni i coraz mniej miejsca 
zostało dla nas na niebie 
za długi welon utkały mi mgły
2.wypowiadam cię w końcu na głos
by obmyć się z magii jak karze tradycja 
to przecież widać kiedy na mnie patrzysz 
już nie szukamy szeptów w korzeniach traw
za to z tej perspektywy wyraźniej słychać las 
tupot dziecięcych stóp nad udomowionym horyzontem 
***
w taki dzień idę ulicą i mijam cię w każdym 
 mężczyźnie bo  jesteś na tyle uniwersalny 
 że biegniesz za mną i stajesz się każdym z nich
za tobą powoli toczy się zapomniana wtedy obrączka 

