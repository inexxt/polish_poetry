
        Maluję, maluję, maluję,
nie widzę, ale maluję.
Zapraszam Was, byście słyszeli,
jak krzyczę, rozgłaszam - Maluję!
Te oczy, o których nie słyszę
i nawet nie słyszałem
by były
by były moje, lub czyjeś w ogóle...
Maluję, maluję, maluję
Nie słyszę, ale maluję.
Zapraszam Was, byście widzieli,
jak nie śpię, nie żyję - Maluję!
Wiatr, który jednym w żagle, 
innym w polu wieje,
podróże odbywa
miast mnie, do Ciebie.
Maluję, maluję, maluję,
nie czuję, ale maluję.
Zapraszam Was, byście doznali,
jak nie trwam, nie kocham - Maluję!
Ciebie, co w wietrze żyjesz,
Ciebie, co siebie chowasz,
Ciebie, co jesteś,
Ciebie, co... nie ma Cię...
Maluję, maluję, maluję,
nie żyję, ale maluję.
Przyjmijcie mnie, którzy chcecie
mnie namalować, ożywić mnie.
    