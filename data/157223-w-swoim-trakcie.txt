

wali ogonem w ścianę 
 
 
 
słyszysz


przyjdź do tego dziecka ono płacze




 


spija starą kawę i herbatę


wali ogonem w ścianę
  
 
 
rozumiesz




 


jak nikt


ma ono sny na jawie związane z ssaniem mleka 


przy tobie twojego




 


pamiętaj
   
 
wszystko co robisz do ciebie wraca


i że podróże niedalekie zamieniają się w dalekie




 


dziś w swoim trakcie ono wygląda jak człowiek z szafą 


przechodzi obok siebie swoim cieniem i ciągnie coś za sobą


jakiś samochodzik na trzech kółkach i cebulę bez włosów 




 


niedozniszczenia 
  
 
widzisz




 


w stanie gorączkowym 


zamieć słów 
   
nie mów


proszę że




 




 


ps wylizałeś lizaka z napisem Kocham Cię

