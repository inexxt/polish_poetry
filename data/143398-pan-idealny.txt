

Pan Idealny został urodzony 
to nie ulega wątpliwości
Przydzielono mu imię i oczy barwy czekolady
Przez sześć dni w tygodniu zbawia nędzny świat
W niedzielę modli się do własnego odbicia w lustrze 
pisząc autobiografię w oparciu o życiorysy wielkich myślicieli

Pan Idealny uśmiecha się pięknie, symetrycznymi zębami
Od czasu do czasu trącając tych mniej doskonałych ludzi 
czubkiem buta rozmiar 47
Zgodnie z zasadami savoir vivre wydobywa wtedy z siebie bezwiednie 
Przepraszam

...

Bezczelnie z niego zakpiono
Zmarł śmiercią... naturalną
Pan Idealny – jeden z sześciu miliardów sobie podobnych

