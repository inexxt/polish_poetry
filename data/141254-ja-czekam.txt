

Ja czekam.
Czekaniem żyję, na wpół żywa, umarła po odrobinie każdej nocy.
Czekając, zasłaniam życie własnym ciałem.
Czasie! Nie będziesz dotykał, nie będziesz wyrywał mu sensu.
Bezwolna swoboda czekania śni niepokonane sny.
Minuty się szklą, godziny skapują, dni ostro płyną, miesiące rwą przęsła.
Przegranej woła zastygłe ciało
Jak wulkan zakrzepły w strupie własnej lawy.
Więc dotykam fotela. Aksamit mnie rani, welur zdziera skórę.
Sztućce parzą, pościel morduje.
Więc nie siadam, nie jadam i nie śpię.
 Nie chcę czekać. Nie chcę trwać. Będę patrzeć mokrymi oczyma.
Jeśli czas przyrzeknie mi wierność, jeśli sprzysięże się z moimi myślami...
Jeśli tylko czas przyklęknie obok i zakocha się w moim czekaniu.

