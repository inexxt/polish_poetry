

Narysuj mi baranka


Wolność, niewinność i wdzięk


Niech słońce każdego ranka


Zasłoni rozpaczy cień


 


Narysuj mi gołąbka


By mnie doprowadził znów


Tam, gdzie są kwiaty w pąkach


I gdzie uśmiecha się Bóg


 


Zanuć mi kołysankę


Chcę usnąć znów jak dziecko


Chcę zbudzić się pięknym rankiem


I znowu oddychać lekko


 


Narysuj mi Dzieciątko


Niech życie wstąpi w nas


Narysuj nowe słońce


Niech świeci cały czas


 


Narysuj dla mnie ludzi


I stwórzmy nowy świat


Pozwól się nam obudzić


Spróbujmy jeszcze raz

