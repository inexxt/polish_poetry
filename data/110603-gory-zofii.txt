

„Góry Zofii”

 






 




 




 


Jest taka ciemna droga pośród życia,


taki wąski przesmyk w górach Zofii.


Czarna smuga w kalendarzach,


głębia czasu w białych futrach


Taka plama na kartce zbudowana przez krople


atramentu.


Przerwana nić w swetrze Boga.




 


Nie ma tam lekarstwa na strach.


Nie ma ratunku przed zgaśnięciem.


Nie ma magii w konarach drzew,


nie ma płaczu w strunach skrzypiec.




 


Tylko ta pustka, wścibska i zachłanna.


Wciska głowę przez dziurkę od klucza,


wpływa do szklanki wody…


„Tylko mnie połknij, tylko pocałuj,


tylko zaraź się mną”.




 


Wciąż te „tylko”.


A ona łazi za mną,


przemeblowuje świat, przebarwia sny,


otumania jak wonne opar,


wypycha zbawienie,


przemienia mnie w kogoś ludzkiego.




 


Gdzie nie zajrzeć… wciąż ta pustka,


Otchłań…


Plącze układ słów, więzi wyobraźnię,


zakaża serca wszystkich ludzi.




 


Jest taka niewychowana, rozczochrana


Pustka w moim życiu,


bez której nie umiem żyć…




 


A na imię jej Agata




 




 




 




 




 




 




 




 




 


Agata – Kornelia Kucińska

 



