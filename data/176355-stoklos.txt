

Stokłos 
---------- 

wrzesień odznaczył swoje miejsce na półce 
chłód zadziera głowę ptaki zmieniają kurs
w przelocie z deszczem 

jesiennie 

świeczka puszcza oczko 
i znika zadumanie 

nęcą zapachem owoce dzikiej róży 
będzie swojska herbata 
gdy grudzień zastuka gwiazdkami 
oczyści otępiałość szarej ziemi 
da nadzieję na nowe po bieli 
w kłosie tyle ziaren że nie policzysz 

w zielonym jest mi do twarzy

