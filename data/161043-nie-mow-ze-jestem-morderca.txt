

Nie mów, że jestem mordercą


Chociaż znieczulam płonące serce.


Nie mów, że jestem mordercą


Chociaż krwią obmywam me ręce.


Nie mów…




 


Zaczekaj, nie mów mi już niczego


Znam, poznaję każdy błąd,


Każdy zawód, każdą niepamięć.


Jestem mordercą, przyznaję,


Dlatego nie mów… nic nie mów




 


Zapomnij, że kiedyś znałeś,


Że czytałeś któryś z moich snów.


Zamykam drzwi…


Zamykam drzwi, pod drzwiami płacząc


Zwijam się z bólu, serce moje krwawi.


Zostawiam, odchodzę by bardziej się zranić.




 


„Już nigdy nie wrócić” powtarzam


Pewny, że grzech mój i pamięć odpłynie


W strumieniu chłodnej Lete… 


Nie dane mi będzie takie szczęście,


Ale wierzę… któregoś dnia…


Któregoś dnia otrę łzę ostatnią




 


I powiem do siebie - morderco


I w ciszy znieczulę płaczące serce.


I powiem do siebie - morderco


I w smutek wytrę me ręce.


I powiem…




 


Powiem, że koniec, że nic nie zostaje


Za drzwiami wszystkie sny pozostawię


 
I pójdę dalej błądzić…

