
        w pewnym lesie żyły trzy świnki 
spotykały się i rozmawiały o planach 
całego lasu bez końca radosne gadulstwo
aż usłyszały o nowej bazie wilka
ja tam będę mieszkać rzekła pierwsza świnka 
a nie boisz się wilka? 
wilk ma klasę i w tym lesie nie mieszka
taka okazja na mocną chatę się nie powtórzy
racja powiedziała druga świnka pomogę ci
znam bazę sczerwienieją ci kopytka
zapadła decyzja w ryjku kwiatek 
po papilotach szczecina pofalowana
ryjek upudrowany wystartowała do wilka
zdziwił go ten świński zapał 
a niech się tuczy w dobrych warunkach
las zahuczał od obaw
świński charakter w genach wieprzowiny
swędzące ryjki z ochotą mieszały w ściółce
wrzosowego niepokoju i szybko przeryły
grzybnię sumienia robiąc z lasu park
las się przerzedzał - przywykli 
własny nos chleb klapki na oczach
nie raził nawet huk gdy robiono wycinki
tylko drzewa szumiały 
o zmutowanych czerwonych długopisach
 
a wilk ubiera Error 404 gdy zjada pizzę
którą go karmią z halucynogennymi grzybami
i mówi że wieczko się nie otwiera
a trzecia świnka? trzecia myśli...
    