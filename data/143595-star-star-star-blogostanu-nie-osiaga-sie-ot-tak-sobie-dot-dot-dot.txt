

błogostanu nie osiąga się ot tak sobie


 


od samego świtu


z zacięciem krzyżowca


nie wstaję z łóżka


wygodnie układam się


w leniwej pościeli


 


nie zaprzątam sobie głowy


zbędnymi sprawami


codziennego wariactwa dość!


 


wysilam się na bezmyślność


 


nie odzywam się


i nie słucham


nawet samego siebie


 


z wielkim trudem


staram się nie oddychać


nie dawać oznak życia


 


ręce mi opadają


 


ileż wysiłku kosztuje


nicnierobienie

