

 














od kiedy zaczęłam pisać

coraz częściej dzielimy po połowie prawie wszystko

targując się o każdą trzeźwą chwilę



nadal budzisz mnie w środku nocy

usiłując wybielić wiersz powiadasz

nawet nie wiesz jak trudno

zmyć z siebie taką nieczystość





nie pomagają godzinne kąpiele

pozbyć się zapachu ustrzec przed 
drapieżcą                                                                                                                                  
 



gdy podnoszę kieliszek

po brodzie rozpływa się ciepło

kaflowej kuchni na której alembik skraplał procenty

przypalony cukier zmieniał barwność i smak



a potem było już wszystko jedno

gdy na mnie leżał patrzyłam w jeden punkt

zaciskając zęby żeby z ust nie wypływały jadowite węże

to powraca do mnie jak motyw śmierci



nienawidziłam świata czując się oszukana przez Boga

przeklinałam

pierwszą butelkę

wylałam do zlewu nie bałam się

że umrę z alkoholowego głodu jak ojciec

kolejny tydzień bez chleba

wszyscy pili

szczycąc się osiągnięciem zaliczonych libacji



nie mogę zasnąć zamknąć oczu

z obawy że znów mnie obudzisz

i każesz zapisać urojone głosy

trzęsącymi rękami

