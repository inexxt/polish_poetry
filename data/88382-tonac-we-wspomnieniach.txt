

Gdy idę ulicą
otaczają mnie z każdej strony
Domagając się pamięci
Krzyczą w myślach
Szarpią za skrawki duszy
Lecz ja nie chcę
ich słyszeć
Odwracam głowę
by nie widzieć żalu
bijącego od szczęśliwości
zamkniętej w przeszłości
Zatykam uszy
i udaję, że nie słyszę
rozpaczliwego wołania
Czasem wydaje mi się,
że je pokonałam
Bo czuję jak uciekają
Ale wiem, że nigdy
z nimi nie wygram
...
Nie wygram, 
bo nigdy nie przestanę
kochać

