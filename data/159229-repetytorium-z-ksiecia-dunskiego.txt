

repetytorium z księcia duńskiego


chandrą jak zwykle nieśpiesznie zaczyna
zwątpienie ryjąc pod kwestią niby kret
„być, albo nie być,” którą książę Hamlet
nad grobem błazna retorycznie wszczyna,


jak gdyby czaszka Yoricka odpowiedź
znała na ten ból istnienia przeklęty
nim życie porwie go w swoje odmęty.
i przez czas jakiś pomoże zapomnieć.

reszta milczeniem już jest bez znaczenia
w sinusoidzie nastrojów mentalnych.
oscyluję, ja, byt na wpół realny
od euforii, aż do przygnębienia.



                       17.06.09 r.

