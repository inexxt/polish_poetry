







W zatoce mgieł swój okręt zakotwiczę 
W miejscu gdzie nikt na nikogo nie czeka 
Palcem na piasku narysuję szkicem 
kolejny swój obraz, portret człowieka 
W zatoce, gdzie cisza w zgodzie z muzyką 
studzi do granic rozpalone głowy 
Gdzie myśli swoje z pokorą dotykam 
rzucić precz co było jestem gotowy 
We mgłach spowity, jako w matki łonie 
gdzie życie czerpię nie zaznawszy życia 
gdzie miara istnień w niepamięci tonie 
w lustrach ludzkich oczu nie ma odbicia 
Zbuduję z piasku dla siebie schronienie 
Zasłonię mgłą okna, w drzwi wplotę ciszę 
To moja wolność, choć moje więzienie 
krzyczeć tu mogę, krzyku nie usłyszę 
Zatoka do której nikt nie zna drogi 
i mapy szukać ku niej nadaremnie 
Gdzie ciszę i spokój poczuję błogi 
W zatoce mgieł dziś zakotwiczę...we mnie





