

dopiero z dachu widać że niebo


to tylko płyta mlecznego kwarcu


z tętnicą wyładowań


Po zimie został piach


zawieszony w powietrzu 


chamsin 
wieje od pustyni


gdzie schodzą się trzy doliny


i wody En-Nar wycinają łożysko


przez środek miasta


przez biuro hotel bar


Czterdzieści dni


tylko szarańcza i miód


(w zestawie tańsze o pół drachmy)


puste dyskoteki odwołane seanse


płaszcz z wielbłądziej wełny


wygnieciony w taksówkach


Ale warto było przeciągnąć negocjacje


kontrakt życia


i można odpocząć


ten weekend będzie dłuższy


w wiosennym miesiącu nisan

