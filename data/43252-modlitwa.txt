

Boże, coś Ty najlepszego zrobił?!


TO sprawiedliwością zwałeś?!


Łaskawie rusz się, odwróć głowę,


zobacz, jak narozrabiałeś!


Ludzie giną, płaczą, cierpią,


inni zaś wciąż zabijają.


Jedni mają domy piękne,


jeszcze inni nic nie mają.


Ja wiem, że Ty chciałeś dobrze,


ale zobacz - nie wychodzi...


Czy dzieci miały być głodne,


lub umierać w dniu narodzin?


A tu - zobacz, piękna, młoda, miła


i cierpi kochając i będąc kochaną.


Przecież nic złego nie zrobiła,


a męczy się, płacze... nie ma szczęścia dla Niej?


Koniec laby, weź się w garść!


Ponaprawiaj błędy, Ojcze!


Niekochanym miłość daj


i czyjeś silne objęcia gorące!


Głodnych nakarm, pociesz smutnych,


nie zabijaj tych niewinnych.


Czy musimy bać się jutra?


Panie mój... bądź dla nas inny...

