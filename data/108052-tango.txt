

Zatańczy Pani tango?


To taniec, w którym nie patrzy się w oczy,


By móc potem odejść i nie pamiętać już...


Ale przecież, Pani mówi, nikt nie zapomina.


Spróbujemy więc zapomnieć, proszę Pani.


 

 




Tańczymy więc, muzyka gra, a spojrzenia nasze


Tkwią daleko w przestrzeni.


Pani szepcze, co potem, co dalej.


Nic nie ma potem, proszę Pani; tylko teraz


Tylko tango się liczy.


Dłoń Pani ściska moją mocniej.


Tańczmy w zapomnieniu, proszę Pani.


 

 




Muzyka cichnie, sen odchodzi.


Pani szepcze, co teraz będzie.


O Pani moja, zatańczyliśmy tango,


Nie patrząc w oczy,


Teraz trzeba zapomnieć.


Ale przecież, Pani mówi, ja nie zapomnę.


Proszę Pani, zatańczyliśmy tango,


Musimy od siebie odejść.

