

Czarnulka z night-clubu „Lalamido”

 




 


 


 


 


Często bywa tak, że więcej możesz dowiedzieć się o życiu i o tym, „jaką drogą masz iść” od tzw. ludzi z rynsztoku, upadłych niż od tych tzw. „normalnych”. Podczas jednego z lipcowych piątków zorganizowaliśmy kumplowi wieczór kawalarski w 
night-clubie „Lalamido”
 na krakowskim Kazimierzu. Opłaciliśmy trzy „strepteasy”, morze wódki i daliśmy właścicielowi a-konto na cztery numerki, jakby ktoś z chłopaków chciał się z którąś z „dam” zabawić w jednym z pokoi mieszczących się na górnych piętrach lokalu. Przyjechaliśmy tam już dość wstawieni, gdyż wcześniej u „Pączka” w qrewski upał machnęliśmy skrzynkę piwa i pięć butli żołądkówki. Kumple zajęci byli „strepteasem” wijącej się jak wąż wokół rury „tajki”, ja natomiast obserwowałem panie, które w liczbie około dwunastu usiadły w jednej z loży, cierpliwie czekając, jak którąś z nich ktoś z nas złowi. Od samego początku spodobała mi się wizualnie pewna „czarnulka” [nomen omen „Agnieszka”], która paląc papierosa, co jakiś czas dyskretnie spoglądała na mnie. Oczywiście zdawałem sobie sprawę, że nie miało to nic wspólnego z klasycznym flirtem i podrywem, jasne było, że mógł mieć ją każdy, kto miał 200 zł w kieszeni, ale bawiliśmy się miło tą „grą w nieśmiałe spojrzenia”, dlatego jej sobie nie psuliśmy. Podszedłem do niej, usiadłem i złapałem ją za rękę, ona odpaliła kolejnego papierosa. Nic nie mówiłem, kompletnie nic, tylko ją tak trzymałem za rękę, ona w pewnej chwili rzekła:


– Pierwszy raz w życiu zdarza mi się, że ktoś łapie mnie za rękę i nic nie mówiąc patrzy na mnie, z natury pytają mnie tylko: „ile i za co” lub pierdolą coś o mojej urodzie. Ty zamknąłeś to w ciszy i w spojrzeniu. Masz delikatnie dłonie, jesteś albo pisarzem albo muzykiem -powiedziała.


– Ani jednym ani drugim -odpowiedziałem. Choć bardzo chciałbym być jednym lub drugim, a najlepiej obydwoma naraz -odrzekłem, delikatnie się uśmiechając. W między czasie „Krejzi-radzio” podał mi podwójną wódkę, którą przechyliłem za jednym zamachem. Rozochocony tym drinkiem, zapragnąłem więcej, w konsekwencji przeszliśmy do baru i usiedliśmy na koziołkach. 


– Dwie podwójne wódki dla mnie i dla niej -powiedziałem do barmana. Byłem już bardzo pijany, kiedy je sączyliśmy – znowu w milczeniu. 


Wpatrując się na butelki poustawiane na półkach barowych przypomniał mi się fragment poetyckiego tekstu G. Tate’a. Mnie te butelki (a w zasadzie ich opróżniana płynna zawartość), a jemu piasek niesiony przez wiatr przypominał, że wciąż czekam[y] na naszą Ziemię Obiecaną...Patrząc na czarnulkę, na swoje delikatne dłonie i na te butelki rozmyślałem sobie, tak: „[...], że najgorsze jest to, że tracę powoli nadzieję, że to wszystko się zmieni...i boję się tego, że to wszystko, co mnie otacza – to jedyne rzeczy, które realnie mi się należą...samotność, brak pracy i podobno ziarno talentu, nikomu niepotrzebnego talentu...Kolejny dzień prawie już nazwany, prawie już umarły, och boję się, że nigdy nie znajdę mojej Ziemi Obiecanej [...]”. Siedząc tak, na tym barowym koziołku razem z tą „upadłą kobietą” przerywam milczenie krzycząc do barmana:


– Hej barman, podaj kolejnego drinka dla swojego „ulubionego klienta”.... 


– Po co kolejny drink, przecież masz już dość? -odpowiada barman.


– Po pierwsze podaj drinki, bo dobrze wiesz, że z każdego drinka kupionego przy tym barze panienka ma swoja dolę, a po drugie piję, bo [tu] zbyt wiele kłamstw, niewiele miłości i zbyt dużo obietnic -oponuję, żądając kolejnego „kopyta” [podwójna wódka z sokiem porzeczkowym – mój ukochany drink w nawiasie mówiąc].


Zaczynamy pić, ja przysuwam swojego koziołka blisko jej i wreszcie decyduję się opowiedzieć jej „co nieco o osobie”. Streszczam jej – w wielkim skrócie – ostatnie dwa lata: odejście „Gapy”; obroniony doktorat z filozofii; „hiszpańsko-duńsko-holenderski czyściec”, trudności ze znalezieniem pracy, wreszcie o tych wszystkich popierdolonych kobietach, których ostatnio pełno w moim życiu… 


– Jeśli tylko znajdę punkt podparcia to podniosę Ziemię, boję się, że będę musiał wyjechać, by nie zwariować. Daję sobie czas, do końca sierpnia, potem wyjeżdżam… -kontynuuję opowiadanie. 


Chwilę milczy, po czym zaciągając się fajką (w bardzo erotyczny sposób) odpowiada:


– Myślę, że najgorsze, co możesz teraz zrobić to kolejny raz myśleć o długim 
wyjeździe. Walcz o to, co chcesz osiągnąć i nie zniechęcaj się tak 
łatwo, przecież stać Ciebie na to wszystko, tyle rezygnacji z twoim głosie…, Ale łatwo jest mi powiedzieć komuś „uwierz w siebie” skoro ja sama „rasowa dziwka” mam z tą wartością problem, ale wiem też, że świadomość, że ktoś Ciebie wspiera w twoich marzeniach i planach bardzo pomaga, a ja wierzę w Ciebie – jak masz na imię, bo zapomniałam? -pyta.
  
Kacper –odpowiadam; no właśnie Kacper, wierzę w Ciebie Kacper, bo jesteś inny, i człowiek tak wspaniały jak Ty i z takimi możliwościami intelektualnymi na pewno sobie poradzi, tylko się nie zniechęcaj. Wiem też bardzo dobrze o tym, że samotność bywa piekłem, bo sama też 
często tak mam zwłaszcza tutaj, gdzie wódą i dragami próbuję ją zagłuszać, dlatego Ciebie rozumiem -odpowiada jednocześnie popijając swoje „kopyto”. 


– Co ja mam zatem robić, qrwa mać? -pytam nieco zdenerwowany tę wszystkowiedzącą „madonnę z obwisłym cycem”.


– Skoro nie przychodzą jeszcze oferty do Ciebie, które Ciebie interesują, ja „na twoim miejscu” szukałabym pracy tymczasowej,  która może nie zadowalałaby Ciebie w pełni, ale taką, która by Ciebie rozwijała. Nie myślałeś o tłumaczeniach lub korepetycjach lub i innej tego typu pracy, która może być początkiem do tego, co chcesz robić? -pyta mnie czarnulka z pięknymi odkrytymi udami, na które, co jakiś czas pożądliwie zerkam.
– Na tłumaczenia trzeba mieć certyfikat językowy, albo być bardzo dobrym, a ja wiem, że mam istotne braki w tej materii. Korepetycje mówisz? Kto qrwa chce wziąć korepetycje z filozofii? -pytam niemal śmiejąc się jej w twarz. A co do „innej tego typu pracy” to ostatnio byłem na kilku rozmowach w sprawie posady dziennikarza, redaktora, korektora…i do tej pory telefon od redaktorów naczelnych milczy. To oznacza, że nie mam za grosz talentu lub, że byli znacznie lepsi ode mnie, co zresztą jest bardzo możliwe -stwierdzam.


– Opowiedz mi jakieś swoje opowiadanie -prosi Agnieszka.


Więc opowiadam jej jedno z tych napisanych pod wpływem jednej z moich ostatnich odbytych rozmów kwalifikacyjnych. Po łyku „kopyta” ona odpowiada: 
 


– Kacper!!! Nawet to opowiadanie jest dowodem na to, że kiedyś będziesz świetnym 
redaktorem lub dziennikarzem. Co prawda najpierw na samym początku jak opowiadałeś to się śmiałam z tego, w jaki sposób piszesz o 
tym wszystkim, to znaczy, że tak na wesoło, ale później oczy mi się zeszkliły. Nie mogę w to uwierzyć, że ludzie tacy jak ty i z takimi możliwościami nie mogą się rozwijać i spełniać w 
zawodach, w których chcą pracować. Życie bywa i jest przesrane i te pieprzone 
układy, które trzeba najczęściej mieć żeby w życiu coś osiągnąć, – co widać na załączonym obrazku: ty wylądowałeś na ulicy bez pracy, a ja w burdelu -stwierdziła śmiejąc się przy tym głośno. Ale i tak wierzę w to, że to Ty osiągniesz to, co chcesz robić, bo komu ma się udać jak nie Tobie? –zapytała na końcu.


– Może właśnie wszystkim tylko nie mnie -odpowiedziałem. Wiesz, może ku przestrodze, żeby nikt nie szedł tą drogą, co ja, żeby wiedzieli, że w życiu trzeba kombinować, kraść, być po prostu skurwysynem. Ludzie wrażliwi i uczciwi są skazani na tej ziemi na szybką śmierć i są już niejako żywcem [po]grzebani -odpowiedziałem jej z nutką fatalizmu.


– Ale sam mi powiedziałeś przy stoliku, że: „Bóg wystawia nas tylko na takie 
próby, które jesteśmy w stanie pokonać”. Nikt nie powiedział, że będzie 
łatwo, jedynie, co nam pozostaje to walczyć...a i tak kiedyś będziemy się 
z tego wszystkiego śmiać. Maszeruj lub zgiń – to twoje słowa Kacper.
Usłyszałam ostatnio, że pozytywne myślenie ma ogromne znaczenie, mnie to 
ostatnio uratowało, więc i Tobie tego życzę, bo bez tego daleko nie 
zajdziemy -powiedziała niezwykle mocnym i stanowczym głosem całując mnie delikatnie w policzek.
– Cieszę się, że mnie rozumiesz, że jesteś dzisiaj obok mnie...jest mi dobrze tutaj z tobą, pomimo tego, że jesteś…-urwałem w połowie zdania. Zawsze miałem trudności w nazywaniu ludzi i rzeczy po imieniu.


– Dziwką? To chciałeś powiedzieć? -pyta.


– Tak, i przyznam ci się, że przez chwilę pomyślałem patrząc na twoje zadbane dłonie i cudowne uda o tym, żeby iść z tobą na górę... Ale szybko się rozmyśliłem. Bo ta nasza rozmowa „dwojga ludzi na dnie” ma charakter symboliczny, a sex, zwłaszcza płatny sex, tylko by ją zjebał i sprowadził do aktu czystej kopulacji. Trzymam kciuki za ciebie, bo to nie mnie, a właśnie Tobie musi się udać, bo moje imię nic nie znaczy, a moją przyszłość otacza mroczne pustkowie -odpowiedział jej w nieco nadmuchanym stylu.


Dopiłem „kopyto” chwilę potem zsunąłem się na barowego koziołka, w ostatniej chwili „Krejzi-radzio” i „Majkel” złapali mnie bym nie runął jak kłoda na ziemie. Nic już nie pamiętam. „Krejzi-radzio” powiedział mi tylko następnego dnia podczas telefonicznej rozmowy, że przy drzwiach – jak wychodziliśmy, to znaczy jak oni nieśli mnie pod pachy, ona podeszła do nas, delikatnie mnie przytuliła i powiedziała:


– Po prostu trzymaj się ciepło niebieskooki i do zobaczenia, czekam na wiadomości od Ciebie i oczywiście na spotkanie, jeśli tylko będziesz chciał. Buziaki, pa, pa, pa. 


Więcej grzechów nie pamiętam…
   




 




 

