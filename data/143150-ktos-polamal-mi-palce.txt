

Ktoś połamał mi moje latające palce.


Poprzetrącanymi paliczkami niełatwo jest...


Nie wstanę i nie odejdę;


Żadnej skargi, żadnego jęku.


    


Nie będę świadczyć na szkodę odwróconych plecami.


Te plecy gdzieś mają twarze.


Dlaczego twarze rejterują?


Plecy.


One nie mogą płakać.


       


Nie wolno zatrzymywać wzroku.


Tak, jak kropelką słoną katharsis,


Tak każdą kropelką czerwieni - 


samotna siła.


        


Więc przysiądę na słupku.


Obok wielkiego słupa Nosiciela Miłosierdzia.


A słup urośnie i wypuści pierwsze liście.


W cieniu przysiądą Twarze i plecy oprą o bruzdatą korę


Nie będą spoglądać pod słońce.


A moje patyczki rozkwitną.

