

Odleglość nie zmienia wiele, 
nie ucieknie sie od swoich wytartych podłóg kraju.
to kwestia wyuczonego chodu, rodzaju stylu, 
ze zawsze wydeptuje się drogę w ten sam sposób
w jednym miejsu bardziej latami, w innym kilka minut wystarczy. 

Nowe buty? od lat ten sam rozmiar
ilość rozmiarów jest ograniczona
ale i tak rodzaje szycia sprawiają
że kombinacja deptań dla ludzkosci jest nieograniczona.

Podeszwy przenoszące miejsca na miejsce
tak, ze połowa Persepolis wtarta została
w europejskie szlaki turystyczne.

W porach skóry przenosi sie kurz miejsc
i po każdej wyprawie człowiek czuje się taki
ciężki
i pomagają tylko detergenty
połowa budynkow, ulic, zabytków 
ląduje w ściekach
razem z pianą kąpielową.

A my tacy czyści
układamy się w czystej pościeli
robiąc miejsce snom
upychając w głowie pamięć
Zaciskajac stopy na koldrze
jak małpy, które własnie znalazły 
oparcie.

