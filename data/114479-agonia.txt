

Ja jestem drzewo rozdarte, co płacze,


bo jego liście szarańcza zeżera;


Ja jestem okręt pijany, co tańczy


i co otchłani wprost w oczy spoziera.


   


Jam jest Faeton, strącony z rydwanu,


bom się w Heliosa ośmielił zapatrzeć;


Ja jestem Ikar, co pióra swe zbiera


i z marzeniami się żegna na zawsze.


   


Jam jest koryto wyschłego potoku,


ja jestem świecą gasnącą nad ranem,


łopotem skrzydeł i łzą w cudzym oku,


hukiem wystrzału…


             
    
         
Ja – to krew na ścianie.

