

na ogół rozmawiam przed snem
z własnym cieniem i kartką
którąś z kolei (noc zarywam).
bezsenność i schizofrenia w jednym.
po północy wpatruję się w ścianę
i szukam tam dobrej puenty.
kończę zdanie (jednym słowem)
wydawca zapomniał mojego imienia.
na nic terapie  u psychoanalityka.
okulary krzywo leżą na nosie.
w terminarzu tysiące pytań
-odpowiedzi znajdę w książce
na jakiejś stronie (nie ma cię).
w roztargnieniu poszukuję obrazu
ukrytego między klatkami reklam,
ale nie rozplączę żył
(raz już zaplątanych)

