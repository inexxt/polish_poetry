

Patrzyłeś na chmury
miałeś otwartą twarz,
błądził po niej uśmiech
jak wiatr buszujący w zbożu.
Patrzyłeś, niezłomny.
Kiwałeś głową gryząc źdźbło trawy,
z zamysłu wyrwał cię łoskot
podrywających się do lotu kaczek.
Wiatr zadął głośno
i rozproszył chmury,
ptaki krzyczały
zapowiadając burzę.
Twój spokój
wydał pomruk zmęczenia
i poddał się pokonany
gniewem wichury.
Twoje oczy mokre
od deszczu czy łez-
- jakie to ma znaczenie,
dziś już nikt o tym nie pamięta.
Został tylko wiatr.
Zboże dojrzało
wydając plon
23.11.07.

