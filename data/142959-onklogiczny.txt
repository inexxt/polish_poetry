

Na onkologicznym nie ma ludzi - są cienie
snujące się po ścianach 
odmawiające różaniec na własnych palcach
na onkologicznym występuje fenomen ogromnego stężenia modlitwy na metr
kwadratowy
to zabawne
bo przecież Boga tu nie ma.                 Może się mylę? 
może właśnie jest tylko tutaj


„Módl się za mnie” – powiedziała pewna staruszka do młodego mężczyzny
czekającego przed operacyjną
dwie godziny później wyjechała stamtąd
pod prześcieradłem
szczelnie okryta własnymi złudzeniami


Na onkologicznym ogłoszono wyrok
dostałam trzy miesiące życia
okazało się, że w zawieszeniu bo od tego czasu minęło już osiem lat


Na onkologicznym 
zdarzają się cuda.

