

 Po pierwszym spotkaniu z nieznanego mi powodu wiedziałam 
 o nim wszystko. Teraz sprawdza, czy pod łóżkiem nie ma jego 
 żony, podczas gdy ona wyciera sobą lustro. Żadne z nich 
 
 nie brało pod uwagę zwieńczenia, ale się wprowadzili. Właśnie 
 oznajmił swojemu odbiciu, że wyjeżdża na stare śmiecie w poszukiwaniu 
 swojej żony. Ona zaś twierdzi, że wyszła za oszołoma. 
 
 W przedpokoju doganiają go słowa: "weź parasol, bo czuję w kościach, 
 że będzie padało". (Wywnioskował, że parasol jest tam, gdzie ona). Ja 
 czekałam na niego dwa lata, ale wtedy podobno było mokro i ślisko. Nikt 
 
 nie przypuszczał, że coś się stanie i tylko dlatego coś się stało. I świnie 
 wciąż jeżdżą z uśmiechem na rzeź.

