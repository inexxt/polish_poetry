
        kiedy pod taboretem bawię się w nic konkretnego 
ona herbatę z cukrem studzi. potem smakuje rozciągnięty smoczek 
codziennie zamiata dywan na kuckach. podśpiewuje niemieckim akcentem 
a jak coś jej nie pasuje z uśmiechem mówi paszał wont
w kuchni hejnał mariacki. na obiad frytki frytki
jem i patrzę jak zwykle na jej palce. w ciągłej pracy 
dzierga sweter którego nigdy nie założę 
oczko po oczku. najpierw obrady Sejmu 
potem kolejny odcinek Dynastii 
potem znów oczko a potem usypia. mnie 
w przed pokoju na plecach kołysząc 
światełko w łazience. ktoś się kąpie. ale kto? 
na pewno nie kąpiesz się Ty. jesteś tu i mnie nie opuszczasz 
jednak. od kiedy pojechałyśmy do lekarza 
a potem oglądałyśmy ostatnią niemą Dynastię. coś się zmieniło 
oglądam obraz. 04.06.09. bez ciebie Babciu
    