

stroisz mnie


i uspokajasz


leżę jak martwe ciało


grasz duszą na duszy


i grasz na moim ciele


i gra moje ciało


 


i czuję twój zapach


i twoją ślinę


i czuję że sztywnieją moje oczy


i czuję swoją krew


i twoje łzy mnie myją ostatni raz


 


stroisz mnie i zamieniasz się w zwierzę


wąchasz i liżesz moje ciało


obwąchujesz mnie całą


łagodnie dotykasz


 


coraz mniej


i mniej czuję


bo ty smakujesz 


wolno


i wolniej


 


kości i organy


w zębach grają moje dźwięki


i jest


jazz


i jest


dużo molli


 


cała jestem w tobie


 


gram w duszy ave


ta gra żyje


a ja żyję w ave


 


                       
marzec 2007


 

