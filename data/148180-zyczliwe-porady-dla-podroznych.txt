

na pociąg najdłużej czeka się w Falenicy
trzeba wytrzymać więcej niż metal
nie dać się zjeść przez robaki
żeby kupić bilet do Otwocka
albo dalej do Garwolina, Leokadii, Dorohuska
należy najpierw odliczyć cztery pięćdziesiąt a następnie
długo pukać do zaspawanych okienek kasowych
potem pozostaje nam czekać na odjazd
co kilka dni nakręcać zegarek
wysyłać bliskim życzenia na święta
upewniać się że niczego nie zapomnieliśmy
i jak w tej piosence Kaczmarskiego
do końca wierzyć megafonom

