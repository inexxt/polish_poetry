

piszę do ciebie pełna obaw czy zdołasz 
zobaczyć: bezradne ciała kiedy deszcz atakuje stopy
jak ćma latarkę. i czy ja zdołam poznać 
proporcje, tak by móc starannie na ciekło 
krystaliczny ekran przełożyć doskonałą kalkę.

nie pytałeś czy tęsknię albo czy cokolwiek
rozumiem, więc próbuję najprościej:
niebo pęka jak arbuz, parasole przegrywają wojnę.
stopy i przejścia – zbyt mokre i wąskie.

