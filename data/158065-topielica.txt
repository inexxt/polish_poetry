



mgła nad uroczyskiem waży czary 
szara i posępna 
zakrywa boga 
 
tutaj właśnie 
wstrętna topielica 
przenika przez pomost 
uginając się od łgarstwa 
czerpie masową poezję 
wiadrami 
ze swoich snów 
o lepszych czasach dla szkarad 
 
jak ja dzisiaj 
niegdyś jacek 
obecnie stary 
truposz 
porośnięty rzęsą wodną 
wśród zapomnianych bagien 
 
nic nie poradzę 
jedni chcą zeżreć wszystkie słowa 
jedzą krótko mówiąc 
jak ci tu 
surowe mięso z rzek 

