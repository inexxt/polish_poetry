

Nieopisane

Każdy z nas boski, dwie ręce i dusza
Zaś w każdej duszy - To, co uwodzi,
gna nieustannie, tworzy, porusza
I bez wyjątku wciąż za nos wodzi.

Każdy z nas marny, przegniły od trwogi
Do szpiku kości przez siebie przeklęty
Z winą na plecach i strachem u nogi
przenika w ciszę przed końcem bezwzględnym

Każdy z nas ludzki - krew, serce i rozum,
W każdym tkwi sercu niezapomnienie
W każdym rozumie myśl godna stosu,
w obu zaś czyjeś spełnione marzenie.

Każdy z nas wielki, gwiazd wzrostem sięga
Ogarnia najgłębiej, określa najszerzej
Czy to głupota? Raczej potęga?
Czy może małości nieskromne: Wierzę!

Ponad zaś wszystko każdy z nas zwykły.
Samotny, ufny , istotny, nikły.
W małości wielki, w marności silny,
W ludzkiej zaś duszy boski-lecz inny.

Z przeszłości w przyszłość - płaczem zbudzony,
Z przeszłości w przyszłość - kroczy wtrwale,
Z przeszłości w przyszłość - echem złudzony,
Z przeszłości w przyszłość - odchodzi.
    Nieopisany.


----
26.08.2007r, Warszawa

