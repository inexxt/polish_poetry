

                                na miejskim rynku
                                oplecionym czerwcowym złotem
                                trącam bruk
                                stopami więzionymi
                                w czarnej klatce
    
osuwa się po moim ciele
powietrze ach wrzące
i pęcherzami krągłymi mnie pieści
w przepływie
i zaraz porywa mnie 
nurtem swym wartkim
i rozpuszcza na ustach
swych słodkich me ciało
miękki język naokół oplata całego
i na swych falach unosi w bezkresy
kołysząc do snu rytmiczną melodią
blaski barwiste w powieki me wkłada

