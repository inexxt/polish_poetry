
        Mój mistrz, także kochanek, mój Hannibal Lecter,
chciałeś mojego ciała wcisnę Ci i duszę,
Patchwork z ludzkiej głupoty.  Wszak nie wiem kim jesteś
Lecz jest pewne, że przyjdziesz, kiedy Cię poproszę. 
Zabawne; potem znowu w gardle korytarza 
Miniemy się po cichu jak na górskim szlaku
Kolegom powiem butnie "Miłość się nie zdarza"
Choć jesteś siłą sprawczą wszystkich moich kroków.
Język sunie po szyi. Cała wilgoć świata 
skrapla się na łopatkach. Skóra zaś wibruje
 przywodząc na myśl lekką muzykę Perlmana.
Nie oddychaj zbyt głośno bo cały świat runie.
Chwytając między zęby płatek Twego ucha
nie przychodzi mi na myśl że to za daleko.
Po chwili leżę tępa, niewidoma, głucha.
Rozsądek Anny Czarny od dziś jest kaleką.
Kiedy pytasz co sądzę powtarzam jak mantrę
że jedynie przytaczam co kiedyś słyszałam.
jednak wystarczy lampka bym zaczęła bredzć
Do łóżka chodzę zamiast do konfesjonału.
    