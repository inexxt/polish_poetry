

 
 Dzieci w oczach noszą chabry
 I powagę troglodyty.
 Dzieci w oczach niosą prawdę,
 kwiatu uśmiech nieprzebyty.
 Dzieci mają stopki małe,
 brodzą po kolana w śnie.
 Odpływają okrętami,
 odpływają pod żaglami
 każdy liściem w jasny dzień.
 Po błękitnych brodzą echach,
 po zielonych brzegach brodzą,
 okrętami z łup orzecha
 na bieguny snów odchodzą.
 Na kolebkach białych we wsi
 złote kule niebem tocząc. 
 Dzieci noszą w oczach chabry,
 dzieci Boga noszą w oczach.
 
 
 (parafraza "VII.Pieśń" Baczyńskiego)
 
 Agamemnon
    