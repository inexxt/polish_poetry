
        I. 
panika histeria chaos 
tyle właśnie 
na nieśmiałą myśl 
potem już tylko trochę brak 
a i tak nie wszystkim 
bo nie wam przecież 
tak kolejno pan z siwą bródką 
i dobrze zakonserwowana pani 
z żywą czerwienią szminki na ustach 
potem już tylko niepokój 
i zagubienie na początku 
rozsądne postanowienia 
o uczuciach nic więcej 
tylko kto teraz zadba o to 
by było tak jak dawniej 
II. 
nie nie nie o tym 
nie natrętnie ani 
nic na siłę 
odchodzą nieustannie 
milkną ich głosy 
taka kolej to proste 
oni też kiedyś walczyli 
wywalczyli i potem 
mogli mówić głośno 
pozostają pytania 
i nowe bandy urwisów 
bez postawienia w kąt 
już nie o te sprzeczki 
ale o sens i treść 
kto ją teraz nazwie 
III. 
nikt nie nazwie to proste 
musimy od nowa kruszyć kopię 
taka kolej rzeczy 
już nie o sens i treść 
ale o prawo do głosu 
właśnie teraz na siłę 
z tym kacem 
że na siłę 
ale taka kolej 
bez żadnej pewności 
w imię własnych misji 
osieroceni 
na nieśmiałe słowa 
tyle właśnie 
upór wolność sumienie
    