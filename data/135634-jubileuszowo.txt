
        dzień narodzin trwa
do dziś
jak wtedy wśród wrześniowych wrzosów
mimo ognistych zachodów słońca
i mimo gwiazd
kołyszących zamyślenie w promieniach kosmosu
w zadumie
nad pięknem miłości
co rodzi człowieka
bez zbędnych romansów
dając mu świat
dając mu serce
i nucąc melodię czystych konosansów
a dzień wciąż trwa
uparty
w falach słońca
zrozumiał
że żyć
to rodzić się co dzień
bez końca
    