

tu nie ma pauzy na złapanie oddechu


ani małej cezury by wypełnić siebie


tu jest tylko mała wariacja na temat


szał w pogoni za końcem motywu




tu jest nie-czas na układanie frazy


także bez-kres by wyrzec choć zdanie


"tak" zastępuje słowo "nie" i odwrotnie


pseudo powietrze w eterze urojeń




tu noc buduje po-strach zza ciemnej kotary


i znienacka skurcza się lewy płat mózgu


tu oczekiwanie nawyrok jest już wyrokiem


czego ucho nie słyszy tego oko nie zobaczy




tu nie moje "ja" nie nasze "my"-nic


lecz oko cyklopa rejestruje moje sny


krok odliczony a sekundant przepadł


i znowu ktoś sobie ze mnie zadrwił?



