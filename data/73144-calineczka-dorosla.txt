

Kiedyś mieściłam się w łupince orzecha 


Teraz też jestem malutka, ale nie aż tak 


Kiedyś moim pojazdem był płatek tulipana 


A teraz to duży zielony Opel 


Przynajmniej ma ABS 


Książę kwiatowych duszków kiedyś mieszkał w powojach na Akropolu 


A teraz żyjemy razem w niedużym mieszkanku 


Kiedyś nie był wcale większy ode mnie i miał śliczne skrzydła 


A dziś urósł na dwa metry i słucha hip-hopu 


Pan Andersen pisał że jestem małym ślicznym dzieckiem 


A teraz sama noszę pod sercem maleństwo 


Czuję, że to będzie Uleńka 


*** 


To, co się nie zmieniło: 


Mam wciąż duże brązowe oczy 


Ciągle nie lubię ropuch 


I nadal kocham motyle 


Niewiele urosłam wyżej W


ięc jaskółka mnie zaniosła w objęcia 


Zupełnie pozbawionego skrzydeł 


Ukochanego dwumetrowego Księcia 

