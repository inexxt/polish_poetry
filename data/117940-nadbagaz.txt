

   
         
kto nie ma za co umierać


            nie ma po co żyć


 


iść na lotnisko


                        na każdą odprawę


dokładnie wiedząc- niczego nie znajdą


nic czego nie dałoby się zastąpić


jednorazówką z hotelu i baru


że pod koszulą wzdłuż nogawek w butach


jest higienicznie i sterylnie pusto


a turkocząca przy nodze walizka


ma jedno dno i brak znaczeń w schowkach


 


wszystko co kiedyś dostałeś na drogę


a nie mieściło się w zgłoszeniu celnym


i jasnym jak świetlana przyszłość


wszystko jest tutaj


                        na końcu schodów


które tak nagle znieruchomiały


jak oko łowcy
 

