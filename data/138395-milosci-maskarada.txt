

Moja piękna Mona Lisa,
Maluję ją słowami,
Zakrywając ukradkiem oczy,
Myśląc kolorami.

Pełna kwiatów niczym łąka,
Inspiracją gospodarza.
Natchniona świeżym jaśminem,
Urodzona z kałamarza

Między nami jest zasada,
Kochać i być kochanym.
Przeciw całemu światu,
W obcowaniu zakazanym.

Niech wiecznie trwa uniesienie,
Niech nie kończy się ballada.
Ona i ja w jednym niebie,
Miłości piękna maskarada.

