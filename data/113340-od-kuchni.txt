

w dniu trzynastych rachunków sumienia


kawał życia złożę na blacie


nożem czasu odetnę żylaste 


skrawki niewygód


i z serc blizny


 


 


 


łyżką soli konserwującej


zabezpieczę przeszłość słoneczną


dam kroplę goryczy z pamięci


tę lekkostrawną


lepszą od pieprzu


 


 


 


jak codziennie do stołu zaproszę


tak bez świec bez zbędnej przesady


by zwyczajnie lata kolejne


skromnie świętować


na czasu dywanie




 


przy ciszy 


na skrzypcach 


niepokoju dusz


milczącej


 

