

Nie poszłam do psychiatry, bo zgubiłam adres.


Nie chciałam. Nie to nie ta historia.


Nie poszłam, bo wiem, co zrobiłam.


Nie muszę z nikim o tym rozmawiać.


Nie jest na pewno dobrym lekarzem.


Nie potrzebuję go, on mnie.


Nie poszłam, bo to moja sprawa.


Nie jestem chora psychicznie.


Nie dostanę pokoju z widokiem na drzewo.


Nie o to chodziło.


Nie poszłam, bo iść nie musiałam.


Nie słucham innych, oni są źli lub chorzy.


Nie zostawiłam wiadomości, że nie przyjdę.


Nie zadzwonię, moja sprawa.


Nie mam mleka, ale nie o tym mowa.


Nie poszłam do niego, nie wysłał mi zaproszenia.


Nie wiem, o kim mówię. Aha!


Nie poszłam do psychiatry, bo jestem wolna.


Nie chcę jego pomocy.


Nie wymyję okien, pada deszcz.


Nie poszłam do psychiatry,


bo wizyta jest za tydzień!

