



ostatni czerwiec czerwony
ogrodzi się bzami przede mną


 


najedz się tego
nie będzie więcej
niedzielnych nudnych
pieszczot


 


dom lasem a las snem się stanie
woda krwią a krew w ziemię wejdzie
i wróci w czereśni bliźniactwie
cichutkim marszu mrówek


 


a ja się boję
nieludzko


 


jak zwierzęta
wiezione do rzeźni


 


ostatni czerwiec czerwony
niech się już wreszcie
prześni


 


jest dom pośród sosen
związanych hamakiem
na którym czytałem Tuwima


 


tam nocą przychodzi przepięknie
pijana deszczem dziewczyna




 





