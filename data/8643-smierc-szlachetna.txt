

Wciągam zapach świecącego słońca, które nie zachodzi
Stanowczo pamiętając o wszystkim nie-pamiętnym
Wsłuchuję się spokojnie w ciszę śpiącego księżyca
I przyjaznym skinieniem witam przechodzącą śmierć
Podchodzi do mnie radośnie i oczy łzawią mi od jej realizmu
Zamieniamy kilka słów na-temat-każdy-i-żaden
Wymieniamy typowe w swojej nietypowej formie słowa
Życzymy sobie wszystkiego najlepszego i spokojnej drogi
Śmierć odchodzi, najsamotniejsza z samotnych
Ja zostaję tu, nad wodą, z wyboru zakochana w sobie
Z wiecznym uśmiechem w wiecznej radości
Wydobywam dźwięki z traw
Wydobywam z siebie miłość
Kto jest w stanie ją przyjąć nie wiem

A śmierć jest taka samotna.... 


[tinuviel.blog.pl]

