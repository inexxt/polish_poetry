

„Bajecznie”

 






 






 




Żyjąc w bajce nigdy nie wiem, co się przytrafi.


Żółw wskoczy na łóżko z blaszanym baldachimem?


Strach na wróble ożyje, by poszukiwać złota?


Ktoś skasuje wszystkie moje wspomnienia?




 




Bóg rzeki zawsze powtarzał, że ludzie są bezwzględni,


a czary to tylko kwestia czasu.




 




Śpiąc w hamaku rozmaitości czekasz


aż łyżka zacznie tańczyć walca z nożem.


A gdzie jest jej sukienka?


Ta niebieska…


w drobny mak?




 




Może znów zamienimy wszechświaty?


Mała transakcja bez zobowiązań.




 




Teraz tu, jutro tam.




 




Moje myśli poszły spać.


A renifery biegają po trawie w ogrodzie.




 




Żyjąc w bajce, lubię czekać na noc


z sznurkami gwiazd,


taśmami ucieczek.




 




Może ktoś zamieni patyk w Słońce?


Byłoby mu lepiej…


trochę więcej przestrzeni.




 




Zabawki znów atakują port w Gdańsku,


a Wawel tonie w chmurach.


Nic tak nie poprawia humoru jak bajki.




 




Śniąc nigdy nie wiem, co się przytrafi.


Rower poniesie mnie do doliny cieni?


Naparstek poprosi igłę o rękę?


Ktoś skasuje moje wspomnienia?




 




Życie w bajce to sama rozkosz.


Superbohater zawsze jest gotów nieść pomoc.




 




Tylko najpierw trzeba usnąć.


… zasypianie czasem boli.




 




Agata – Kornelia Kucińska

 



