

„Azyl to takie miejsce w głowie”

 






 




 


Chcę iść do domu.


Niebo gaśnie słodkim blaskiem.


Nie ma niczego poza tym.


Wszystko zasługuje na więcej.




 


Chcę spakować się i uciec.


Po burzy zawsze jest cicho,


ale najpierw łzy


płyną strumieniami, oczyszczają.




 


Stłoczeni w zakamarkach spraw


straćmy cały czas.


Połóżmy dłonie na drodze.


Chcę wyrzucić kawałki źrenic,


potłuc kości, odtrącić język.




 


W samochodzie znów pękła szyba.


Złoty kolczyk lśni,


odbijając przyszłość.


A Jutro nie ma już miejsca.




 


Pociąg odjechał przepełniony


Strażnicy zamknęli kraty


Szlaban odgrodził Wszechczas


Drzwi zamknięte, klucz zgubiony…




 


Może kiedyś dom przyjdzie do mnie?


A z nim zdziwienie…


Chcę iść do domu i liczyć sny.




 


Jeden zły, drugi dobry.


W samochodzie znów pękła szyba…




 




 




 




 




 




 




 




 




 




 




 




 


Agata – Kornelia Kucińska

 



