
        kaleczę zmysły śniąc o zaginionych kamieniach
na wybrzeżu zatopionych dłoni zwariowałam 
przez to trwanie w odbiciu
zamkniętych tęczówek w odłamkach czekolady
w przestrzeni niedokończonych wyznań świętych słów
należących do już nie mojego serca zwariowałam
gdy rozum rozciągnął się i upadł w kałużę
osiągając najniższe wcielenie zwariowałam
kołysząc się nocami przy wzruszeniach spacerujących
po nagich palcach które maczam w ciepłym oddechu
kalecząc zmysły bo nie przestaję czuć zwariowałam
chwilę po spotkaniu naszych oczu
rzeczywistość zgubiłam w tygrysich pomrukach i nie szukam
    