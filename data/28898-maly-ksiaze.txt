

Antoine de Saint-Exupery 
MAŁY KSIĄŻĘ
Scenariusz
I
Prowadząca: Dobry wieczór  państwu, witam w kolejnym programie z serii 
niezwykłe Historię. Dzisiaj moim i państwa gościem będzie sam Antoine 
de Sant-Exupery! Dobry wieczór panu
Exupery: Dobry wieczór pani, dobry wieczór państwu.
PR: Który opowie nam o swojej niezwykłej znajomości z równie niezwykłą 
osobą- Małym Księciem!
Jak się zaczeła pana przygoda z małym księciem?
EX: To było dawno.na sacharze 6 lat temu?
PR: A jak się pan tam znalazł?
EX: Silnik mi się popsuł w samolocie.
PR: Jest pan pilotem skąd zainteresowanie tym zawodem? 
EX: Gdy miałem sześć lat, zobaczyłem pewnego razu wspaniały obrazek w 
książce opisującej puszczę dziewiczą. Książka nazywała się "Historie 
prawdziwe". Obrazek przedstawiał węża boa, połykającego drapieżne 
zwierzę. 
W książce było napisane: "Węże boa połykają w całości schwytane 
zwierzęta. Następnie nie mogą się ruszać i śpią przez sześć miesięcy, 
dopóki zdobycz nie zostanie strawiona". 
Po obejrzeniu obrazka wiele myślałem o życiu dżungli. Pod wpływem tych 
myśli udało mi się przy pomocy kredki stworzyć mój pierwszy rysunek. 
(przygotować rysunki oraz książkę)
Akt1
EX2: Mamo, tato! Przeraża was ten rysunek?
Rodzice: Dlaczego kapelusz miałby przerażać? (Autor siada przy biurku 
rysuje rysunek nr2 i biegnie do rodziców.)
EX2: Mamo ,tato to jest wąż boa, który połkną słonia a nie kapelusz 
widzicie(tłumaczy przy pomocy dwóch rysunków)
Tata: lepiej zajmij się czymś pożytecznym.
Mama: Zgadzam się z tatą mógłbyś lepiej zacząć uczyc się geogragfi, 
arytmetyki
Tata: I historii i gramatyki.
II
EX: Dorośli nigdy nie potrafią sami zrozumieć. A dzieci bardzo męczy 
konieczność stałego objaśniania. Musiałem wybrać sobie inny zawód: 
zostałem pilotem. Latałem po całym świecie i muszę przyznać, że 
znajomość geografii bardzo mi się przydała. 
PR: Co pana urzekło w tym zawodzie?
EX: Zawód pilota dał mi okazję do licznych spotkań z wieloma poważnymi 
ludźmi. Wiele czasu spędziłem z dorosłymi. Obserwowałem ich z bliska. 
Lecz to nie zmieniło mej opinii o nich. 
PR: A jaka ona jest?
EX: Dorośli nigdy nic nie rozumieją. Czasem gdy spotykałem dorosłą 
osobę, która wydawała mi się trochę mądrzejsza, robiłem na niej 
doświadczenie z moim rysunkiem numer 1, który stale nosiłem przy 
sobie. Chciałem wiedzieć, czy mam do czynienia z osobą rzeczywiście 
pojętną. Lecz za każdym razem odpowiadano mi: - To jest kapelusz. - 
Wobec tego nie rozmawiałem ani o wężach boa, ani o lasach dziewiczych, 
ani o gwiazdach. Starałem się być na poziomie mego rozmówcy. 
Rozmawiałem o brydżu, golfie, polityce i krawatach. A dorosły był 
zadowolony, że poznał tak rozsądnego człowieka. 
PR: Kiedy było pana pierwsze spotkanie z Małym Księciem? 
EX: Było to sześć lat temu. Coś się zepsuło w motorze i byłem zmuszony 
lądować na Saharze .Pamiętam jak dziś... Pierwszego wieczoru zasnąłem 
na piasku, o tysiąc mil od terenów zamieszkałych. Byłem bardziej 
osamotniony, niż rozbitek na tratwie pośrodku oceanu. Toteż proszę 
sobie wyobrazić moje zdziwienie, gdy o świcie obudził mnie czyjś głosik. 
Akt2

Mały Książę: Proszę cię, narysuj mi baranka. 
EX2: Co takiego? 
MK: Narysuj mi baranka. 
( EX2-zrywa się na równe nogi. Przeciera oczy. MK- bacznie  się przyglądał 
EX2. Chwila ciszy) 
EX2: Ale... cóż ty tutaj robisz? 
(MK powtarza bardzo powoli) 
MK: Proszę cię, narysuj mi baranka ... 
(EX2 wyciąga z kieszeni kartkę papieru i pióro. )
 EX2: Bardzo mi przykro ale ja nie umiem rysować. 
MK: To nic nie szkodzi. Narysuj mi baranka. 
(EX2 pokazuje mu jeden z dwóch rysunków-  węża boa zamkniętego)
 MK: Nie, nie. Nie chcę słonia połkniętego przez węża boa. Boa jest zbyt 
niebezpieczny, a słoń za duży. Mam za mało miejsca. Potrzebny mi jest 
baranek. Narysuj mi baranka. (EX2 rysuje)
MK: Nie, ten baranek jest już bardzo chory. Zrób innego. (EX2 rysuje MK- 
uśmiecha się grzecznie z pobłażaniem) Przyjrzyj się. To nie jest baranek, 
to baran. On ma rogi. (EX2 rysuje) Ten baranek jest za stary. Chcę mieć 
baranka, który będzie długo żył. (EX2 rysuje-jest zniecierpliwiony)
EX2: To jest skrzynka. Baranek, którego chciałeś mieć, jest w środku. 
MK: To jest właśnie to, czego chciałem. Czy myślisz, że trzeba dużo trawy 
dla tego baranka? 
EX2: Dlaczego pytasz? 
MK: Bo mam tak mało miejsca ... 
EX2: Na pewno wystarczy. Dałem ci zupełnie małego baranka. 
MK: Nie taki znowu mały. Zobacz, zasnął ... Co to za przedmiot?
EX2: To nie jest przedmiot. To lata. To samolot. To mój samolot.
MK: Jak to? Spadłeś z nieba? 
EX2: Tak. 
MK: Ach, to zabawne... (MK wybucha śmiechem, EX2 stoi naburmuszony) 
A więc ty też spadłeś z nieba? Z jakiej planety pochodzisz?: 
EX2: Więc ty przybyłeś z innej planety? (MK udaje że nie słyszy pytania 
uważnie ogląda samolot) 
MK: To prawda. Przy pomocy czegoś takiego nie mogłeś przybyć z 
daleka. (MK- siada gdzieś i rozmyślając przygląda się rysunkowi baranka) 
EX2: Skąd przybyłeś, mój mały? Gdzie jest twój dom? Dokąd chcesz 
zabrać baranka? 
MK: Dobrą stroną tej skrzynki, którą mi dałeś, jest to, że będzie w nocy 
jego domkiem. 
EX2: Naturalnie.
 
III
PR:Z jakiej planety pochodził mały Książe?
EX: Planeta, z której pochodził, niewiele była większa od zwykłego domu. 
Ta wiadomość nie zdziwiła mnie. Wiedziałem dobrze, że oprócz dużych 
planet, takich jak Ziemia, Jowisz, Mars, Wenus, którym nadano imiona, 
są setki innych, tak małych, że z wielkim trudem można je zobaczyć przy 
pomocy teleskopu. Kiedy astronom odkrywa którąś z nich, daje jej 
zamiast imienia numer. Miałem pewne podstawy, aby sądzić, że planeta, 
z której przybył Mały Książę, jest gwiazdą B-612. 
PR: Kto ją odkrył?
EX: Ta gwiazda była widziana raz tylko, w 1909 roku, przez tureckiego 
astronoma, który swoje odkrycie ogłosił na Międzynarodowym Kongresie 
Astronomów. Nikt jednak nie chciał mu uwierzyć, ponieważ miał bardzo 
dziwne ubranie. Tacy bowiem są dorośli ludzie. 
PR: Jednak planeta b-612 została w końcu uznana.
EX: Tak. Turecki dyktator kazał pod karą śmierci zmienić swojemu ludowi 
ubiór na europejski. Astronom ogłosił po raz wtóry swoje odkrycie w roku 
1920 - i tym razem był ubrany w elegancki frak. Cały świat mu uwierzył. 
Opowiedziałem wam te szczegóły o planecie B-612 i podałem numer ze 
względu na dorosłych.
PR: Czemu?
EX: Dorośli są zakochani w cyfrach. Jeżeli opowiadacie im o nowym 
przyjacielu, nigdy nie spytają o rzeczy najważniejsze. Nigdy nie 
usłyszycie: "Jaki jest dźwięk jego głosu? W co lubi się bawić? Czy zbiera 
motyle?" 
Oni spytają was: "Ile ma lat? Ilu ma braci? Ile waży? Ile zarabia jego 
ojciec?" Wówczas dopiero sądzą, że coś wiedzą o waszym przyjacielu. 
PR: Aha chyba już rozumiem... Jednak może wróćmy do naszej historii. 
Ile czasu minęło od waszego rozstania?
EX: Sześć lat minęło już od chwili, kiedy mój przyjaciel odszedł ze swoim 
barankiem. Próbuję opisać go po to, aby nie zapomnieć. To bardzo 
przykre zapomnieć przyjaciela. A przecież nie każdy dorosły ma 
przyjaciela. I mógłbym stać się podobny do dorosłych, którzy interesują 
się tylko cyframi.
PR: Jak dalej przebiegała pańska znajomość Z Małym Księciem
EX: Codziennie dowiadywałem się czegoś nowego o planecie, o wyjeździe, 
o podróży. Wiadomości te gromadziły się z wolna i przypadkowo. I tak 
trzeciego dnia poznałem dramat baobabów. 
W tym przypadku stało się to dzięki barankowi. Mały Książę spytał mnie 
nagle, jakby w coś zwątpił: 
Akt4
MK: Czy to prawda, że baranki zjadają krzaki? 
EX2: Tak, to prawda. 
MK: O, to bardzo się z tego cieszę. Wobec tego one jedzą także 
baobaby? 
EX2: Niestety, baobaby nie są krzakami lecz drzewami i to bardzo dużymi 
jak kościoły i nawet gdybyś zabrał ze sobą całe stado słoni nie dałyby 
radę jednemu baobabowi a co dopiero twój malutki baranek.
MK: Trzeba byłoby poustawiać jednego na drugim. Ale nim baobaby staną 
się drzewami, są malutkie. 
EX2: To prawda. Ale dlaczego chcesz, żeby baranki zjadały małe 
baobaby? 
MK: Dobrze, dobrze... Na mojej planecie są ziarna baobabu. Zakażony 
jest nimi cały grunt. A kiedy baobab wyrośnie, to na wyrwanie jest za 
późno i nigdy już nie można się go pozbyć. Zajmie całą planetę. Przeorze 
ją korzeniami. A jeżeli planeta jest mała, jak moja a baobabów jest dużo, 
to one ją rozsadzają. 
EX2: Jak sobie z nimi radzisz?
MK: Jest to kwestia dyscypliny. Rano, po umyciu się, trzeba robić bardzo 
dokładną toaletę planety. Trzeba się zmusić do regularnego wyrywania 
baobabów, i to natychmiast po odróżnieniu ich od krzewów róży, do 
których są w młodości bardzo podobne. Jest to praca bardzo nudna, lecz 
bardzo łatwa ... Dobrze by było gdybyś 
spróbował narysować ładny obrazek, który by pomógł dzieciom z waszej 
planety zrozumieć niebezpieczeństwo baobabów.  Gdyby kiedyś 
podróżowały - mówił mi - może im się przydać. Czasem odłożenie pracy 
na później nie przynosi szkody. Lecz w wypadku baobabu jest to zawsze 
katastrofą. Znałem planetę, którą zamieszkiwał leniuch. Zlekceważył trzy 
pędy ... niebezpieczeństwo baobabów jest tak mało znane, a ryzyko, na 
jakie narażają się ci, którzy zabłądzą na jedną z małych planet, jest 
poważne.

IV
PR: Nie bardzo rozumiem o co chodzi z tymi baobabami?
EX: Musiałem zrobić duży wysiłek, aby zrozumieć to bez niczyjej pomocy. 
Okazało się, że na planecie Małego Księcia, tak jak na wszystkich 
planetach, rosły rośliny pożyteczne oraz zielska. W rezultacie znajdowały 
się tam dobre nasiona roślin pożytecznych i złe nasiona zielsk. Ale ziarna 
są niewidoczne. Śpią sobie skrycie w ziemi aż do chwili, kiedy któremuś z 
nich przyjdzie ochota obudzić się. Wypuszcza wtedy cudowny, bezbronny 
pęd, który najpierw nieśmiało wyciąga się ku słońcu. Jeżeli jest to pęd 
rzodkiewki albo róży, można mu pozwolić rosnąć, jak chce. Ale jeżeli jest 
to zielsko, trzeba wyrwać je jak najszybciej, gdy tylko się je rozpozna. 
Powoli zaczynałem rozumieć, jego smutne życie. Od dawna jedyną 
rozrywką było dla niego urok zachodów słońca. Ten nowy szczegół jego 
życia poznałem czwartego dnia rano. 
Akt5
MK: Bardzo lubię zachody słońca. Chodźmy zobaczyć zachód słońca. 
EX2:Ale trzeba poczekać. 
MK: Poczekać na co? 
EX2: Poczekać, aż słońce zacznie zachodzić. 
MK: Ciągle mi się wydaje, że jestem u siebie. Pewnego dnia oglądałem 
zachód słońca czterdzieści trzy razy. Wiesz, gdy jest bardzo smutno, to 
kocha się zachody słońca. 
EX2: Więc wówczas gdy oglądałeś je czterdzieści trzy razy, byłeś aż tak 
bardzo smutny? (pauza)
MK: Jeżeli baranek zjada krzaki, to je także kwiaty? 
EX2: Baranek je wszystko, co napotka. 
MK: Nawet kwiaty, które mają kolce? 
EX2: Tak, nawet kwiaty, które mają kolce. 
MK: A więc do czego służą kolce? (brak odp. Ze strony EX2-zajmuje się 
naprawą samolotu)
 Do czego służą kolce? 
EX2:Kolce nie służą do niczego. To tylko złośliwość kwiatów. 
MK: Nie wierzę ci. Kwiaty są słabe, są naiwne. One zabezpieczają się, jak 
mogą. Im się wydaje, że z kolcami są bardzo groźne. 
(EX2-Mówi do siebie- "Jeżeli ten sworzeń nie puści, wybiję go młotkiem".) 
MK: I ty sądzisz, że kwiaty... 
EX2: Ale nie, nic nie sądzę.. Zajmuję się poważnymi sprawami. 
MK: Poważnymi sprawami?  Mówisz jak dorośli. Nie rozumiesz nic. 
Mieszasz wszystko. Znam planetę, na której mieszka pan o czerwonej 
twarzy. On nigdy nie wąchał kwiatów. Nigdy nie patrzył na gwiazdy. Nigdy 
nikogo nie kochał. Niczego w życiu nie robił poza rachunkami. I cały dzień 
powtarza tak jak ty: "Jestem człowiekiem poważnym, jestem człowiekiem 
poważnym". Nadyma się dumą. Ale to nie jest człowiek, to jest grzyb.
EX2: Co? 
MK: Grzyb!  Od milionów lat kwiaty mają kolce. Mimo to od milionów lat 
baranki jedzą kwiaty. A czy nie wydaje ci się godne wyjaśnienia, dlaczego 
kwiaty zadają sobie tyle trudu dla wytworzenia kolców, które nie służą do 
niczego? Czy wojna między kwiatami a barankami nie jest rzeczą 
poważną? Czy to nie jest ważniejsze niż rachunki grubego, czerwonego 
pana? Jeżeli ja znam jedyny kwiat, który nigdzie poza moją planetą nie 
istnieje, i jeżeli mały baranek może go któregoś ranka zniszczyć za 
jednym zamachem, nie zdając sobie sprawy z tego, co czyni, czyż nie ma 
to żadnego znaczenia?  Jeśli ktoś kocha kwiat, który jest jedyny na 
milionach i milionach planet, tomu wystarcza do szczęścia patrzenie na 
gwiazdy i mówi sobie: "Gdzieś tam jest mój kwiat:. Lecz jeśli baranek zje 
kwiat, to tak jakby wszystkie gwiazdy zgasły. I to nie jest ważne? 
 (MK Wybucha płaczem. EX2- bierze go na ręce i kołysze) 
EX2: Kwiatowi, który kochasz, nie grozi niebezpieczeństwo. Narysuję ci 
kaganiec dla twego baranka, narysuję osłonę dla twego kwiatu... Ja...  
V
PR: A cóż to był za niezwykły kwiat?
EX: Wkrótce poznałem lepiej ten kwiat. Na planecie Małego Księcia kwiaty 
były zawsze bardzo skromne, o pojedynczej koronie płatków, nie 
zajmujące miejsca i nie przeszkadzające nikomu. Pojawiały się któregoś 
ranka wśród traw i więdły wieczorem. Krzak róży wykiełkował w ciągu dnia z 
ziarna przyniesionego nie wiadomo skąd i Mały Książę z uwagą śledził ten 
pęd, zupełnie niepodobny do innych pędów. Mógł to być nowy gatunek 
baobabu. Lecz krzak szybko przestał rosnąć i zaczął się formować kwiat. 
Mały Książę, który śledził pojawienie olbrzymiego pąka, wyczuwał, iż 
wykwitnie z niego jakieś cudowne zjawisko, lecz róża schowana w swoim 
zielonym domku przygotowywała się powoli. Starannie dobierała barw. 
Ubierała się wolno, dopasowywała płatki jeden do drugiego. Nie chciała 
rozkwitnąć pognieciona jak maki. Pragnęła zjawić się w pełnym blasku 
swojej piękności. O, tak! Była wielką zalotnicą. Jej tajemnicze strojenie 
trwało wiele dni. Aż pewnego poranka - dokładnie o wschodzie słońca - 
ukazała się.
Akt6
Róża: Ach, dopiero się obudziłam... Przepraszam bardzo... Jestem 
jeszcze nie uczesana. 
MK:  Jakaż pani jest piękna! 
R:  Prawda. - Urodziłam się równocześnie ze słońcem. Sądzę, że czas na 
śniadanie - czy byłby pan łaskaw pomyśleć o mnie? Mogą zjawić się 
tygrysy uzbrojone w pazury... 
MK: Nie ma tygrysów na mojej planecie, a poza tym tygrysy nie jedzą 
trawy. 
R: Nie jestem trawą - odparła słodko róża. 
MK:  Proszę mi wybaczyć... 
R: Nie obawiam się tygrysów, natomiast czuję wstręt do przeciągów. Czy 
nie ma pan parawanu?
(Cicho mówi mały książę do siebie- Ten kwiat jest bardzo 
skomplikowany.") 
Wieczorem proszę mnie przykryć kloszem. U pana jest bardzo zimno. 
MK: (do publiczności)Nie potrafię jej zrozumieć. Powinienem sądzić ją 
według czynów, a nie słów. Czaruje mnie pięknem i zapachem. Kwiaty 
mają w sobie tyle sprzeczności. 
Do widzenia - powiedział róży. (Róża milczy)  Do widzenia (Róża kaszle.) 
R: Byłam niemądra - powiedziała mu. - Przepraszam cię. Spróbuj być 
szczęśliwy. Ależ tak, ja cię kocham.  Nie wiedziałeś o tym z mojej winy. To 
nie ma żadnego znaczenia. Ale ty byłeś równie niemądry jak ja. Spróbuj 
być szczęśliwy. Pozostaw spokojnie tę planetę. Nie chcę ciebie więcej. 
MK: Ależ... przeciągi...
R:  Nie jestem już tak bardzo zakatarzona. Chłodne powietrze nocy 
dobrze mi zrobi. Jestem kwiatem.. 
MK: Ale dzikie bestie... 
R: Muszę poznać dwie lub trzy gąsienice, jeśli chcę zawrzeć znajomość z 
motylem. To podobno takie rozkoszne. Bo któż by mnie potem 
odwiedzał, gdy będziesz daleko... A jeśli chodzi o dzikie bestie, nie boję 
się nikogo. Mam kolce.(pokazuje) Nie zwlekaj, to tak drażni. 
Zdecydowałeś się odjechać. Idź już! 
MK:( schodząc już ze sceny) Byłem za młody, aby umieć ją kochać...

VI
PR: Jakaż wzruszająca historia...
EX: Istotnie, wzruszająca, Mały Książę naprawdę bardzo mocno kochał 
swą różę.
PR: Gdzie znajdowała się ta tajemnicza planeta B-612
EX: Planeta Małego Księcia krążyła w okolicy planetek 325, 326, 327, 
328, 329, 330. Zaczął więc od zwiedzania tych planet, aby znaleźć sobie 
zajęcie i czegoś się nauczyć. Pierwszą która odwiedził zamieszkiwał Król.
(Ubrany w purpurę i gronostaje, siedział na tronie bardzo skromny, lecz 
majestatyczny) 
Akt7
Król: Oto poddany! (krzyknął) 
MK: Widzisz mnie przecież po raz pierwszy, w jaki więc sposób mogłeś 
mnie rozpoznać? 
K: Dla królów świat jest bardzo prosty. Wszyscy ludzie są poddanymi. 
Zbliż się, abym cię widział lepiej. Etykieta nie zezwala na ziewanie w 
obecności króla - zakazuję ci ziewać. 
MK:  Nie mogę się powstrzymać.  Odbyłem długą podróż i nie spałem. 
K: Wobec tego rozkazuję ci ziewać. Od lat nie widziałem ziewających. 
Zaciekawia mnie ziewanie. No! Ziewaj jeszcze! To jest rozkaz. 
MK: To mnie onieśmiela... nie mogę więcej.
K: Hm, hm! - odrzekł Król. - Wobec tego... rozkazuję ci to ziewać, to nie 
ziewać... 
MK: Czy mogę usiąść? 
K: Rozkazuję ci siąść!. 
MK: Najjaśniejszy panie - proszę mi wybaczyć moje pytania... 
K: Rozkazuję ci pytać 
MK: Najjaśniejszy panie, kim najjaśniejszy pan rządzi? 
K: Wszystkim.(mówiąc to wskazuje ręką na cały obszar)
MK: Tym wszystkim?. 
K: Tym wszystkim.  
MK:  I gwiazdy najjaśniejszego pana słuchają? 
K: Oczywiście. - Słuchają natychmiast. Nie znoszę nieposłuszeństwa. 
MK: Chciałbym zobaczyć zachód słońca. Proszę mi zrobić przyjemność. 
Proszę rozkazać słońcu, aby zaszło... 
K: Jeśli rozkażę generałowi, aby jak motyl przeleciał z jednego kwiatka na 
drugi, albo rozkażę mu napisać tragedię, albo zmienić się w morskiego 
ptaka, a generał nie wykona otrzymanego rozkazu, kto z nas nie będzie 
miał racji: ja czy on? 
MK: Jego Królewska Mość. 
K: Słusznie. Należy wymagać tego, co można otrzymać. Autorytet opiera 
się na rozsądku. Jeśli rozkażesz twemu ludowi rzucić się do morza, lud 
się zbuntuje. Ja mam prawo żądać posłuszeństwa, ponieważ moje 
rozkazy są rozsądne. 
MK: Więc jak jest z moim zachodem słońca? 
K: Będziesz miał twój zachód słońca. Zarządzę go. Lecz zaczekam, w 
mądrości rządzenia, aż warunki będą przychylne. 
MK: Kiedy to będzie? 
K: Hm, hm! - zamruczał Król, badając gruby kalendarz. - Hm, hm, to 
będzie około... około... to będzie dziś wieczorem o godzinie 19.40. I 
zobaczysz, jaki mam posłuch. (MK ziewa)
MK: Nie mam tu nic do roboty. Odejdę. 
K: Nie odchodź, nie odchodź, mianuję cię ministrem. 
MK: Ministrem czego? 
K: Hm... sprawiedliwości! 
MK: Ależ tu nie ma kogo sądzić! 
K: Nie wiadomo.
MK: Och! Ale ja już widziałem. Tam także nie ma nikogo... 
K: Wobec tego będziesz sam siebie sądzić. To najtrudniejsze. Znacznie 
trudniej jest sądzić siebie niż bliźniego. Jeśli potrafisz dobrze siebie 
osądzić, będziesz naprawdę mądry. 
MK: Ja mogę się sądzić byle gdzie. Nie ma potrzeby, abym mieszkał 
tutaj. 
K: Hm, hm. Zdaje mi się, że gdzieś na mojej planecie jest stary szczur. 
Słyszę go nocą. Będziesz mógł od czasu do czasu sądzić tego starego 
szczura. Będziesz go mógł skazywać na śmierć. W ten sposób życie jego 
będzie zależne od twojej sprawiedliwości. Lecz za każdym razem 
ułaskawisz go, aby go oszczędzić. Bowiem jest tylko jeden. 
MK: Nie lubię skazywać na śmierć i już odchodzę. 
K: Nie.  
MK: Jeżeli Wasza Królewska Mość chce, aby rozkazy były wykonywane 
natychmiast, proszę mi dać rozsądny rozkaz. Niech mi na przykład Wasza 
Królewska Mość rozkaże odejść stąd przed upływem jednej minuty. Zdaje 
mi się, że okoliczności są sprzyjające... 
K: Mianuję cię moim ambasadorem! - wykrzyknął 
MK: Dorośli są bardzo dziwni! - mówi do siebie.
VII

PR: Ten król był bardzo dziwny.
EX: Zgadzam się. A planeta którą zamieszkiwał była bardzo malutka.
PR: Dlatego nikogo na niej nie było?
EX: Pewnie to jest jeden z powodów jednak myślę że nie najważniejszy.... 
PR: Jednak nie odbiegajmy od tematu. Kto zamieszkiwał kolejna planetę?
EX: Drugą planetę zamieszkiwał Próżny. 
Akt8
Próżny: Ach! Ach! Oto odwiedziny wielbiciela! 
MK: Dzień dobry. Pan ma zabawny kapelusz. Po co on panu?
Pr: Po to, aby się kłaniać, gdy mnie oklaskują. Niestety nikt tędy nie 
przejeżdża.
MK: Ach tak? 
Pr: Uderzaj dłonią w dłoń.
Mały Książę uderzył dłonią w dłoń. Próżny ukłonił się skromnie, uchylając 
kapelusza.
MK: To jest jednak bardziej zajmujące niż odwiedziny u Króla - powiedział 
sobie ( I znów zaczął klaskać. Próżny znów kłaniał się, uchylając 
kapelusza. Po pięciu minutach zabawy Mały Książę zmęczył się 
jednostajnością gry.)
MK: A co trzeba zrobić - spytał - aby kapelusz spadł? 
Pr: Czy ty mnie naprawdę bardzo uwielbiasz? 
MK: Co to znaczy uwielbiać?
Pr: Uwielbiać to znaczy uznać mnie za człowieka najpiękniejszego, 
najlepiej ubranego, najbogatszego i najmądrzejszego na planecie.
MK: Ależ poza tobą nikogo na planecie nie ma!
Pr: Zrób mi tę przyjemność: uwielbiaj mnie mimo wszystko.
MK: Uwielbiam cię - ale co ci to daje? "Dorośli są zdecydowanie śmieszni" -
 powiedział sobie.
VIII
EX: Kolejna planeta jaką odwiedził napełniła go wielkim smutkiem i był na 
niej najkrócej.
PR: Dlaczego?
EX: Ponieważ zamieszkiwał ją pijak.
Akt9
MK: Co ty tu robisz? 
PIJAK: Piję. 
MK: Dlaczego pijesz? 
P: Aby zapomnieć. 
MK:O czym zapomnieć? 
P: Aby zapomnieć, że się wstydzę. 
MK: Czego się wstydzisz? 
P: Wstydzę się, że piję...
IX
PR: Ma pan rację to naprawdę była smutna historia...
EX: Wiem zawsze jak o niej wspominam widzę pełne smutku oczy małego 
księcia...(krótka pauza)Jednak następne planety nie będą już tak 
przygnębiające np. na czwartej M.K odwiedził bankiera.
Akt10
MK: Dzień dobry. Pański papieros zgasł. 
Bankier: Trzy plus dwa równa się pięć. Pięć plus siedem - dwanaście. 
Dwanaście i trzy - piętnaście. Dzień dobry. Piętnaście i siedem - 
dwadzieścia dwa. Dwadzieścia dwa i sześć - dwadzieścia osiem. Nie mam 
czasu zapalić. Dwadzieścia sześć i pięć - trzydzieści jeden. Och! To razem 
daje pięćset jeden milionów sześćset dwadzieścia dwa tysiące siedemset 
trzydzieści jeden. 
MK: Pięćset jeden milionów czego? 
BN: Co? Jeszcze tu jesteś? Pięćset jeden milionów... Sam już nie wiem, 
czego... Tak ciężko pracowałem! Jestem człowiekiem poważnym, tak, nie 
robię niedorzeczności, nie bawię się głupstwami. Dwa i pięć... 
MK: Pięćset jeden milionów czego?  
BN: Przez pięćdziesiąt cztery lata, odkąd mieszkam na tej planecie, trzy 
razy zakłócono mi spokój. Pierwszy raz, przed dwudziestu dwoma laty, 
zjawił się nie wiadomo skąd chrabąszcz. Tak strasznie hałasował, że 
zrobiłem cztery błędy w dodawaniu. Drugi raz, jedenaście lat temu, 
miałem atak reumatyzmu. Nie uprawiałem gimnastyki. Nie mam czasu na 
włóczęgę. Jestem człowiekiem poważnym. Tak. Trzeci raz... to w tej chwili. 
Powiedziałem więc: pięćset jeden milionów... 
MK:  Milionów czego? 
BN:  Milionów tych małych rzeczy, które się widzi na niebie. 
MK: Muszek? 
BN:  Ależ nie. Małych złotych błyskotek, o których marzą leniuchy. Lecz ja 
jestem człowiekiem poważnym. Tak. Nie mam czasu na marzenia. 
MK: Aha... Gwiazd? 
BN: Tak jest. Gwiazd. 
MK: I cóż ty robisz z pięciuset milionami gwiazd? 
BN: Pięćset jeden milionów sześćset dwadzieścia dwa tysiące siedemset 
trzydzieści jeden... jestem poważny, jestem dokładny.  Nic. Posiadam je. 
MK: Już widziałem Króla, który... 
BN: Królowie nie posiadają. Oni panują. To zupełnie co innego. 
MK: A co ci daje posiadanie gwiazd? 
BN: Bogactwo. 
MK: A cóż ci z tego, ze jesteś bogaty? 
BN: Mogę kupować inne gwiazdy, o ile ktoś je znajdzie. 
MK: W jaki sposób można posiadać gwiazdy? 
BN: A czyjeż one są?. 
MK: Nie wiem. Niczyje. 
BN: Wobec tego są moje, ponieważ pierwszy o tym pomyślałem. 
MK: Czy to wystarcza? 
BN: Oczywiście. Jeśli znajdziesz diament, który jest niczyj, należy on do 
ciebie. Jeśli odkryjesz wyspę, która nie należy do nikogo, jest twoja. Jeśli 
zrobisz wynalazek i opatentujesz go, jest twój. Ja mam gwiazdy, ponieważ 
nikt przede mną nie pomyślał o tym, żeby je zagarnąć. 
MK: To prawda. A co robisz z nimi? 
BN: Zarządzam. Liczę je i przeliczam.- To bardzo trudne. Lecz jestem 
człowiekiem poważnym. 
MK: Ja - posiadam kwiat, który podlewam codziennie. Posiadam trzy 
wulkany, które przeczyszczam co tydzień. Przeczyszczam także wulkan 
wygasły. Nigdy nic nie wiadomo. Jestem pożyteczny dla wulkanów, które 
posiadam, dla kwiatu, który jest mój. A jaką korzyść mają z ciebie 
gwiazdy? 
"Dorośli są jednak nadzwyczajni"
X
EX: No cóż...Czy nie przypomina pani to niektórych ludzi?
PR: Owszem... Nigdy bym nie zgadła że kogoś takiego Mały Książe mógł 
napotkać na swojej drodze. A jednak...
EX: Chciałbym pani zwrócić szczególna uwagę na planetę piątą która była 
najbardziej oczywiście poza ziemią interesująca.
Akt11
MK: Dzień dobry. Dlaczego przed chwilą zgasiłeś swą lampę?
Latarnik: Taki rozkaz. Dzień dobry.
MK: Cóż to znaczy rozkaz?
L: Rozkaz gaszenia lampy. Dobry wieczór.
MK: Dlaczego zapaliłeś?
L: Taki jest rozkaz.
MK: Nie rozumiem.
L: Nic tu nie ma do rozumienia. Rozkaz jest rozkazem. Dzień dobry. Mam 
straszną pracę. Kiedyś miała ona sens. Gasiłem latarnię rano, a 
zapalałem wieczorem. W dzień mogłem odpoczywać, a w nocy spałem...
MK: A czy teraz zmienił się rozkaz?
L: Rozkaz się nie zmienił. Na tym polega tragizm sytuacji. Z roku na rok 
planeta obraca się szybciej, a rozkaz się nie zmienia. Więc dzisiaj, gdy 
planeta robi obrót w ciągu minuty, nie mam chwili odpoczynku. W ciągu 
każdej minuty muszę zapalić latarnię i zgasić ją! 
MK: U ciebie dzień trwa jedną minutę! Jakie to zabawne!
L: To wcale nie jest zabawne - powiedział Latarnik. - Już minął miesiąc, 
odkąd rozmawiamy. Dobranoc.
XI
PR: Jakże odmienny typ. Od pozostałych których napotkał mały książę
EX: Tak rzeczywiście latarnik różnił się od nich wszystkich. 
PR: Tak wyróżniała go jego prostota.
EX: Zresztą oni wszyscy byli wyjątkowi. Na przed ostatniej planecie która 
odwiedził mały książę mieszkał uczony.
Akt12
Uczony: Proszę! Oto badacz! Skąd przybywasz? 
MK: Co to za gruba księga? Co pan tu robi? 
U: Jestem geografem. 
MK: Co to znaczy geograf? 
U:  Jest to uczony, który wie, gdzie znajdują się morza, rzeki, miasta, 
góry i pustynie. 
MK: To bardzo ciekawe. Nareszcie odkryłem pożyteczne zajęcie!   Pańska 
planeta jest bardzo ładna. Czy są na niej oceany, góry ,pustynie, miasta, 
rzeki? 
 U: Nie mogę tego wiedzieć. 
MK: Ach... - Mały Książę był rozczarowany. Ależ pan jest geografem?! 
U: To prawda,  lecz nie jestem badaczem. Bardzo brak mi badaczy. 
Zadanie geografa nie polega na liczeniu miast, rzek, gór, oceanów i 
pustyń. Geograf jest zbyt ważną osobistością, aby mógł pozwolić sobie na 
łazikowanie. On nie opuszcza swego biura, lecz przyjmuje badaczy, 
wypytuje i notuje ich spostrzeżenia. A gdy uwagi któregoś uzna za 
interesujące, wtedy każe robić wywiad o moralności danego badacza. 
MK: Po co? 
U: Ponieważ kłamiący badacz wywołałby katastrofy w księgach geografii. A 
także badacz który zbyt dużo pije. 
MK: A dlaczego?
U: Ponieważ pijany widzi podwójnie, więc geograf zanotowałby dwie góry w 
miejscu, gdzie jest tylko jedna. 
MK: Znam kogoś kto byłby bardzo złym badaczem. 
U: To bardzo możliwe. : 
MK: Co radzi mi pan zwiedzić?
U: Planetę Ziemię. Ma dobrą sławę. 
XII

PR: To już chyba ostatni jego przystanek?
EX: Tak a skąd pani wie?
PR: Wywnioskowałam z pana słów mówił pan że tam gdzie mieszkał 
geograf to była planeta przed ostatnia
EX: Ach tak rzeczywiście. Jestem trochę roztargniony, ale kontynuując- 
siódmą planetą była Ziemia. Ziemia liczy sobie stu jedenastu królów (nie 
pomijając oczywiści królów murzyńskich), siedem tysięcy geografów, 
dziewięćset tysięcy bankierów, siedem i pół miliona pijaków, trzysta 
jedenaście milionów próżnych - krótko mówiąc: około dwóch miliardów 
dorosłych. Aby łatwiej wam było pojąć, jak wielka jest Ziemia, powiem 
wam, że przed wynalezieniem elektryczności trzeba było zatrudniać na 
wszystkich sześciu kontynentach całą armię latarników, złożoną z 
czterystu sześćdziesięciu dwóch tysięcy pięciuset jedenastu osób. To był 
wspaniały widok - gdy się patrzyło z pewnej odległości. Ruchy tej armii 
były podobne do baletu. Pierwsi zaczynali pracę latarnicy Nowej Zelandii i 
Australii, którzy potem szli spać. Następnie do tańca wstępowali latarnicy 
Chin i Syberii. I oni po pewnym czasie kryli się za kulisami. Wtedy 
przychodziła kolej na latarników Rosji i Indii. Potem Afryki i Europy. 
Potem Ameryki Południowej. Następnie Ameryki Północnej. I nigdy nie 
pomylono porządku wchodzenia na scenę. To było wspaniałe. 
PR: Nigdy na to w ten sposób nie patrzyłam.
EX: Ja też nie, aż do momentu poznania Małego Księcia.
PR: No dobrze a co się działo kiedy mały Książe przybył w końcu na 
ziemię? Od razu pana poznał?
EX: Nie. Po przybyciu ba Ziemię Mały Książę był bardzo zdziwiony, nie 
widząc żywej duszy. Przestraszył się, myśląc, że zabłądził, gdy wtem 
żółtawy pierścień poruszył się na piasku. 
Akt13
MK: Dobry wieczór.
Żmija: Dobry wieczór  
MK: Na jaką planetę spadłem? 
Ż: Na Ziemię, do Afryki. 
MK: Ach... więc Ziemia nie jest zaludniona? 
Ż: Jesteśmy na pustyni. Na pustyni nikogo nie ma. Ziemia jest wielka 
MK: Zadaję sobie pytanie, czy gwiazdy świecą po to, aby każdy mógł 
znaleźć swoją?... Popatrz na moją planetę. Jest dokładnie na nami. Ale 
jak bardzo daleko! 
Z: Jest piękna. Po co tu przybyłeś? 
MK: Mam pewne trudności z różą .
Z: Ach tak... (oboje umilkli) 
MK: Gdzie są ludzie? Czuję się trochę osamotniony w pustyni... 
Z:  Wśród ludzi jest się także samotnym  
MK: Jesteś zabawnym stworzeniem - cienka jak palec... 
Z: Ach, jestem znacznie potężniejsza niż palec króla. 
MK: Nie jesteś zbyt potężna... Nie masz nawet łapek... nawet nie możesz 
podróżować... 
Z: Mogę cię unieść dalej niż okręt (owinęła się wokół kostki MK)  Tego, 
kogo dotknę, odsyłam tam, skąd przybył . Lecz ty jesteś niewinny i 
przybywasz z gwiazdy...  Wzbudzasz we mnie litość, taki słaby na 
granitowej Ziemi... Mogę ci w przyszłości pomóc, gdy bardzo zatęsknisz za 
twą planetą. Mogę... 
Z: Och, bardzo dobrze zrozumiałem - odpowiedział Mały Książę - ale 
dlaczego mówisz ciągle zagadkami? 
MK: Rozwiązuję zagadki - rzekła żmija. (oboje umilkli żmija znikła ze 
sceny po której podróżował MK aż trafił do ogrodu pełnego róż)
MK: Dzień dobry - powiedział. 
RZ: Dzień dobry. 
MK: Kim jesteście? 
RZ: Jesteśmy różami 
MK: Ach... (MK oddala się od nich aby upaść na trawę i zapłakać. Wtedy 
pojawił się lis)
Lis :Dzień dobry 
MK: Dzień dobry 
Lis: Jestem tutaj
MK: Ktoś ty? Jesteś bardzo ładny... 
Lis: Jestem lisem.
MK: Chodź pobawić się ze mną. Jestem taki smutny... 
Lis: Nie mogę bawić się z tobą.  Nie jestem oswojony. 
MK: Co znaczy "oswojony"? 
Lis: Nie jesteś tutejszy. Czego szukasz? 
MK: Szukam ludzi. Co znaczy "oswojony"? 
Lis: Ludzie mają strzelby i polują. To bardzo kłopotliwe. Hodują także 
kury, i to jest interesujące. Oswoić, to pojęcie zupełnie zapomniane - 
powiedział lis. - "Oswoić" znaczy "stworzyć więzy". Teraz jesteś dla mnie 
tylko małym chłopcem, podobnym do stu tysięcy małych chłopców. Nie 
potrzebuję ciebie. I ty mnie nie potrzebujesz. Jestem dla ciebie tylko 
lisem, podobnym do stu tysięcy innych lisów. Lecz jeżeli mnie oswoisz, 
będziemy się nawzajem potrzebować. Będziesz dla mnie jedyny na 
świecie. I ja będę dla ciebie jedyny na świecie. 
MK: Zaczynam rozumieć. Jest jedna róża... zdaje mi się, że ona mnie 
oswoiła... 
Lis: To możliwe. - Na Ziemi zdarzają się różne rzeczy... 
MK: Och, to nie zdarzyło się na Ziemi 
Lis: Na innej planecie? 
MK: Tak.
Lis: Tutaj życie jest jednostajne. Ja poluję na kury, ludzie polują na mnie. 
Wszystkie kury są do siebie podobne i wszyscy ludzie są do siebie 
podobni. To mnie trochę nudzi. Lecz jeślibyś mnie oswoił, moje życie 
nabrałoby blasku. Z daleka będę rozpoznawał twoje kroki - tak różne od 
innych. Na dźwięk cudzych kroków chowam się pod ziemię. Twoje kroki 
wywabią mnie z jamy jak dźwięki muzyki. Spójrz! Widzisz tam łany zboża? 
Nie jem chleba. Dla mnie zboże jest nieużyteczne. Łany zboża nic mi nie 
mówią. To smutne! Lecz ty masz złociste włosy. Jeśli mnie oswoisz, to 
będzie cudownie. Zboże, które jest złociste, będzie mi przypominało 
ciebie. I będę kochać szum wiatru w zbożu... Proszę cię... oswój mnie. 
MK: Bardzo chętnie,  lecz nie mam dużo czasu. Muszę znaleźć przyjaciół i 
nauczyć się wielu rzeczy. 
Lis: Poznaje się tylko to, co się oswoi. Ludzie mają zbyt mało czasu, aby 
cokolwiek poznać. Kupują w sklepach rzeczy gotowe. A ponieważ nie ma 
magazynów z przyjaciółmi, więc ludzie nie mają przyjaciół. Jeśli chcesz 
mieć przyjaciela, oswój mnie! 
MK: A jak się to robi? - spytał Mały Książę. 
Lis: Trzeba być bardzo cierpliwym. Na początku siądziesz w pewnej 
odległości ode mnie, ot tak, na trawie. Będę spoglądać na ciebie kątem 
oka, a ty nic nie powiesz. Mowa jest źródłem nieporozumień. Lecz 
każdego dnia będziesz mógł siadać trochę bliżej... Lepiej jest przychodzić 
o tej samej godzinie. Gdy będziesz miał przyjść na przykład o czwartej po 
południu, już od trzeciej zacznę odczuwać radość. Im bardziej czas będzie 
posuwać się naprzód, tym będę szczęśliwszy. O czwartej będę podniecony 
i zaniepokojony: poznam cenę szczęścia! A jeśli przyjdziesz 
nieoczekiwanie, nie będę mógł się przygotowywać... Potrzebny jest 
obrządek. 
MK: Musze się już niestety z tobą pożegnać
Lis: Ach, będę płakać! 
MK: To twoja wina nie życzyłem ci nic złego. Sam chciałeś, abym cię 
oswoił... 
Lis: Oczywiście. 
MK: Ale będziesz płakać? 
Lis: Oczywiście. 
MK: A więc nic nie zyskałeś na oswojeniu? 
Lis: Zyskałem coś ze względu na kolor zboża - powiedział lis, a później 
dorzucił: - Idź jeszcze raz zobaczyć róże. Zrozumiesz wtedy, że twoja róża 
jest jedyna na świecie. Gdy przyjdziesz pożegnać się ze mną, zrobię ci 
prezent z pewnej tajemnicy. 
MK: Nie jesteście podobne do mojej róży, nie macie jeszcze żadnej 
wartości - powiedział różom. Nikt was nie oswoił i wy nie oswoiłyście 
nikogo. Jesteście takie, jakim był dawniej lis. Był zwykłym lisem, 
podobnym do stu tysięcy innych lisów. Lecz zrobiłem go swoim 
przyjacielem i teraz jest dla mnie jedyny na świecie. Jesteście piękne, lecz 
próżne. - Nie można dla was poświęcić życia. Oczywiście moja róża 
wydawałaby się zwykłemu przechodniowi podobna do was. Lecz dla mnie 
ona jedna ma większe znaczenie niż wy wszystkie razem, ponieważ ją 
właśnie podlewałem. Ponieważ ją przykrywałem kloszem. Ponieważ ją 
właśnie osłaniałem. Ponieważ właśnie dla jej bezpieczeństwa zabijałem 
gąsienice (z wyjątkiem dwóch czy trzech, z których chciałem mieć motyle). 
Ponieważ słuchałem jej skarg, jej wychwalań się, a czasem jej milczenia. 
Ponieważ... jest moją różą. (Powrócił do lisa)
MK: Żegnaj 
Lis: Żegnaj. A oto mój sekret. Jest bardzo prosty: dobrze widzi się tylko 
sercem. Najważniejsze jest niewidoczne dla oczu. 
MK: Najważniejsze jest niewidoczne dla oczu . 
Lis: Twoja róża ma dla ciebie tak wielkie znaczenie, ponieważ poświęciłeś 
jej wiele czasu. 
MK: Ponieważ poświęciłem jej wiele czasu... 
Lis: Ludzie zapomnieli o tej prawdzie. Lecz tobie nie wolno zapomnieć. 
Stajesz się odpowiedzialny na zawsze za to, co oswoiłeś. Jesteś 
odpowiedzialny za twoją różę. 
MK: Jestem odpowiedzialny za moją różę... 
XIII 
PR: Ten lis był bardzo mądry.... To co najważniejsze jest niewidoczne dla 
oczu... muszę to zapamiętać.
EX: Dobrze pani rozumuje. Serce, tylko tym powinniśmy się kierować w 
życiu.
PR: Ale kiedy nastanie w końcu moment waszego spotkania.
EX: Powoli wszystko w swoim czasie... Proszę uzbroić się w cierpliwość...
Akt 14
MK: Dzień dobry. 
Zwrotniczy: Dzień dobry 
MK: Co ty tu robisz? - spytał Mały Książę. 
ZW: Sortuję podróżnych na paczki po tysiąc sztuk.  Wysyłam w lewo i w 
prawo pociągi, które ich unoszą. 
MK: Czego oni szukają? 
ZW: Nawet człowiek prowadzący parowóz tego nie wie.
MK: Już wracają? 
ZW: To nie ci sami. To wymiana. 
MK: Czy było im źle tam, gdzie byli przedtem? 
ZW: Zawsze się wydaje, że w innym miejscu będzie lepiej. 
MK: Czy oni ścigają poprzednich podróżnych?  
ZW: Nie nikogo nie ścigają Śpią w wagonach lub ziewają. Jedynie dzieci 
przyciskają noski do okien. 
MK: Jedynie dzieci wiedzą, czego szukają .
XIV
EX: Następna osobą którą spotkał Mały Książę byłem ja. 
PR: Jakaś szczególna chwila państwa znajomości? Coś czego nigdy pan 
nie zapomni?
EX: Tak, było ich sporo, jednak nigdy nie zapomnę naszego pożegnania, 
ostatnich chwil spędzonych w jego towarzystwie....
PR: Więc z przyjemnością wszyscy tego wysłuchamy...
EX: Pamiętam to jakby zdarzyło się wczoraj, był straszny upał zapas wody 
się skończył, wtedy udzielił mi najważniejszej lekcji....
Akt15
MK: Mój przyjaciel lis powiedział... 
EX2: Mój maleńki, nie chodzi już o lisa... 
MK: Dlaczego? 
EX2: Ponieważ umrzemy z pragnienia... 
MK: Nawet w obliczu śmierci przyjemna jest świadomość posiadania 
przyjaciela. Bardzo się cieszę, że miałem przyjaciela-lisa.  Mnie także 
chce się pić... Poszukajmy studni... 
EX2: Więc ty także odczuwasz pragnienie? 
MK: Woda może także przynieść korzyść sercu...  Gwiazdy są piękne, 
ponieważ na jednej z nich istnieje kwiat, którego nie widać... 
EX2: Oczywiście. 
MK: Pustynia jest piękna. 
EX2: To prawda. Zawsze kochałem pustynię. Można usiąść na wydmie. Nic 
nie widać. Nic nie słychać. Ale mimo to coś promieniuje w ciszy... 
MK: Pustynię upiększa to że gdzieś w sobie kryje studnię... 
EX2: Tak to, co upiększa dom czy gwiazdy, czy pustynie jest niewidzialne. 
MK: Jestem zadowolony że zgadzasz się z moim lisem. (MK -zasypia EX2 
bierze go na ręce i delikatnie i czule krąży przez chwilę po scenie- 
odnajduje studnię)
MK: Ludzie tłoczą się w pociągach nie wiedząc, czego szukają. Dlatego są 
podnieceni i kręcą się w kółko... Nie warto... Studnia, którą znaleźliśmy, 
nie przypominała zupełnie studni saharyjskich. Studnie saharyjskie są po 
prostu dziurami wykopanymi w piasku. Ta natomiast przypominała 
wiejską studnię. Lecz nigdzie nie było wioski. Zdawało mi się, że śnię. 
EX2:To zadziwiające  wszystko jest przygotowane: blok, lina i wiadro... 
MK: Słuchaj, obudziliśmy studnię i ona śpiewa... 
EX2: Pozwól mi, to za ciężkie dla ciebie. 
MK: Chcę napić się tej wody daj mi...  Ludzie z twojej planety hodują pięć 
tysięcy róż w jednym ogrodzie... i nie znajdują w nich tego, czego 
szukają... 
EX2: Nie znajdują. 
MK: A tymczasem to, czego szukają, może być ukryte w jednej róży lub w 
odrobinie wody... 
EX2: Oczywiście - odpowiedziałem. 
MK: Lecz oczy są ślepe. Szukać należy sercem. Powinieneś dotrzymać 
obietnicy 
EX2:  Jakiej obietnicy? 
MK: Widzisz... kaganiec dla baranka... Jestem odpowiedzialny za mój 
kwiat! (EX2- rysuje kaganiec)
EX2: Masz plany, których nie znam... 
MK:  Wiesz... mój przyjazd na Ziemię... jutro jest rocznica... Spadłem 
niedaleko stąd... 
EX2: Więc to nie przez przypadek przechadzałeś się tutaj samotnie, o 
tysiąc mil od zamieszkałych terenów, kiedy poznałem cię osiem dni 
temu? Powróciłem na miejsce, na które spadłeś?  A może z powodu 
rocznicy? Wiesz boję się... 
MK:  Musisz teraz pracować. Musisz iść do twojej maszyny. Będę tu czekał 
na ciebie. Wróć jutro wieczorem... 
MK: Więc nic sobie nie przypominasz?... Miejsce niezupełnie się zgadza... 
Ależ na pewno! Data się zgadza, lecz miejsce nie...  Oczywiście. 
Zobaczysz, gdzie zaczyna się mój ślad na piasku. Poczekasz tam na 
mnie. Będę tej nocy. Czy masz dobry jad? Czy jesteś pewna, że nie będę 
długo cierpiał?Teraz idź sobie - chcę zejść! 
EX2: Cóż to za historia? Rozmawiasz teraz ze żmijami? 

MK: Jestem zadowolony, że udało ci się naprawić samolot. Będziesz mógł 
powrócić do siebie. 
EX2: Skąd wiesz? 
MK: Ja także dzisiaj wracam do siebie... To znacznie dalej... i znacznie 
trudniej... 
EX2: Mam twojego baranka. I mam skrzynkę dla niego... I mam 
kaganiec....
MK: Dzisiejszego wieczoru będę się bał znacznie bardziej... 
EX2: Mały przyjacielu, chcę usłyszeć twój śmiech... 
MK: Tej nocy mija rok. Moja gwiazda znajdzie się dokładnie nad 
miejscem, gdzie spadłem rok temu... 
EX2: Mały przyjacielu, prawda, to był tylko zły sen o żmii, o spotkaniu i o 
gwieździe... 
MK: Tego, co najważniejsze, okiem zobaczyć nie można... 
EX2: Oczywiście. 
MK: To samo jest z kwiatem. Jeśli kochasz kwiat, który znajduje się na 
jednej z gwiazd, jakże przyjemnie jest patrzeć w niebo. Wszystkie gwiazdy 
są ukwiecone... 
EX2: Oczywiście...
MK: To samo z wodą. Ta, której dałeś mi się napić, była jak muzyka. Z 
powodu bloku i liny... Przypominasz sobie... była tak dobra... 
EX2: Oczywiście. 
MK: Nocą będziesz oglądać gwiazdy. Moja jest zbyt mała, abym mógł 
pokazać ci, gdzie jest. To lepiej. Moja gwiazda będzie dla ciebie jedną 
spośród wielu gwiazd... Dlatego przyjemnie ci będzie patrzeć na gwiazdy. 
Każda z nich będzie twoim przyjacielem. Chcę ci zrobić prezent. 
EX2: Mały przyjacielu! Mały przyjacielu, twój śmiech sprawia mi tyle 
radości! 
MK: To właśnie będzie mój prezent... W zamian za wodę... 
EX2: Nie rozumiem... 
MK: Gwiazdy dla ludzi mają różne znaczenie. Dla tych, którzy podróżują, 
są drogowskazami. Dla innych są tylko małymi światełkami. Dla uczonych 
są zagadnieniami. Dla mego Bankiera są złotem. Lecz wszystkie te 
gwiazdy milczą. Ty będziesz miał takie gwiazdy, jakich nie ma nikt. 
EX2: Co chcesz przez to powiedzieć? 
MK: Gdy popatrzysz nocą w niebo, wszystkie gwiazdy będą się śmiały do 
ciebie, ponieważ ja będę mieszkał i śmiał się na jednej z nich. Twoje 
gwiazdy będą się śmiały.  A gdy się pocieszysz (zawsze się w końcu 
pocieszamy), będziesz zadowolony z tego, że mnie znałeś. Będziesz 
zawsze mym przyjacielem. Będziesz miał ochotę śmiać się ze mną. 
Będziesz od czasu do czasu otwierał okno - ot, tak sobie, dla 
przyjemności. Twoich przyjaciół zdziwi to, że śmiejesz się, patrząc na 
gwiazdy. Wtedy im powiesz: "Gwiazdy zawsze pobudzają mnie do 
śmiechu". Pomyślą, że zwariowałeś. Zrobiłem ci brzydki figiel.  Ta tak, 
jakbym ci dał zamiast gwiazd mnóstwo małych dzwoneczków, które 
potrafią się śmiać.  Tej nocy... wiesz... nie przychodź... 
EX2: Nie opuszczę cię. 
MK: Będę robił wrażenie cierpiącego... będę wyglądał tak, jakbym 
umierał. O, tak! Nie przychodź patrzeć na to, nie warto. 
EX2: Nie opuszczę cię. 
MK:  Mówię ci to także... z powodu żmii. Nie chcę, żeby cię ukąsiła. Żmije 
są złośliwe. Mogą ugryźć dla przyjemności. 
EX2: Nie opuszczę cię. 
MK: Co prawda żmija nie ma dostatecznej ilości trucizny, aby ugryźć drugi 
raz...  
Nie masz racji. Będzie ci przykro. Będę robić wrażenie umarłego, a to nie 
będzie prawda. Rozumiesz. To bardzo daleko. Nie mogę zabrać ze sobą 
tego ciała. Jest za ciężkie. To będzie jak stara, porzucona łupina. W 
starych łupinach nie ma nic strasznego. To będzie ładnie. Ja też będę 
patrzeć na gwiazdy. Wszystkie gwiazdy będą studniami z zardzewiałym 
blokiem, Wszystkie gwiazdy dadzą mi pić. To będzie takie zabawne. Ty 
będziesz miał pięćset milionów dzwoneczków, a ja pięćset milionów 
studni... (MK- płacze) To tu. Pójdę sam jeden krok naprzód. Wiesz... 
moja róża... jestem za nią odpowiedzialny. A ona jest taka słaba. I taka 
naiwna. Ma cztery nic niewarte kolce dla obrony przed całym światem.  
Tak... to wszystko...  (MK- Wahał się jeszcze chwilę, później wstał. Zrobił 
krok. Nie może się poruszyć. Żółta błyskawica mignęła koło jego nogi. 
Chwilę stał nieruchomo. Nie krzyczał. Osunął się powoli, jak pada drzewo. 
Piasek stłumił nawet odgłos upadku.)
XV 
EX: A dzisiaj minęło już sześć lat. Nigdy jeszcze nie opowiadałem tej 
historii. Moi koledzy cieszyli się bardzo z mego powrotu. Byłem smutny, 
lecz mówiłem im:- To zmęczenie... Teraz trochę się pocieszyłem. To 
znaczy... jeszcze niezupełnie. Lecz wiem na pewno, że wrócił na swoją 
planetę, ponieważ o wschodzie słońca nie znalazłem jego ciałka. Nie było 
ciężkie to ciało... I bardzo lubię słuchać nocą gwiazd. To tak jakby pięćset 
milionów dzwoneczków...  Ale zdarzyła się rzecz dziwna... Zapomniałem 
dorobić rzemień do kagańca, który narysowałem Małemu Księciu. Nie 
będzie mógł go nałożyć barankowi. Pytam nieraz siebie, co dzieje się na 
jego planecie? Możliwe, że baranek zjadł różę... Czasem mówię sobie, że 
na pewno nic się nie stało. Mały Książę przykrywa różę na noc szklanym 
kloszem i dobrze strzeże baranka... Wtedy jestem szczęśliwy. I wszystkie 
gwiazdy śmieją się pogodnie. A czasem mówię sobie: "Od czasu do czasu 
zapomina się o obowiązkach - i to już wystarczy. Zapomniał wieczorem 
zakryć różę szklanym kloszem albo baranek cicho wyszedł ze skrzyni w 
nocy..." I wtedy gwiazdy toną we łzach...  Tu kryje się wielka tajemnica. 
Dla was, którzy jak ja kochacie Małego Księcia, nie ma w świecie 
poważniejszego zagadnienia niż to, czy gdzieś - nie wiadomo gdzie - 
baranek, którego nie znacie, zjadł różę czy nie... Popatrzcie w niebo. 
Zapytajcie: "Czy baranek zjadł różę? Tak czy nie?" I zobaczycie, jak cały 
świat zmieni się dla was. PR: To naprawdę była niesamowita historia... No 
cóż czas naszego spotkania niestety dobiega już końca. Pozostaje mi 
jedynie państwa pożegnać ale zanim to nastąpi podziękujmy naszemu 
gościu gorącymi oklaskami! Bardzo dziękuję za rozmowę. To była 
naprawdę przepiękna historia. 
EX: To ja dziękuję za zaproszenie do pani programu.
PR: Za tydzień spotykamy się z kolejnym niezwykłym człowiekiem i jego 
niesamowita historią. Kto będzie tym razem? Tego dowiedzą się państwo 
już za tydzień. Do widzenia!

