

I widział Bóg że było dobre


Było dobre, wierzyło, ufało


Zgrzeszyło, odeszło, udało że Boga nie ma


 


I zaczął się Bóg zastanawiać czy rzeczywiście było dobre


 


Powiedział: było i będzie!


Umarł na drzewie co było dobre


Przybito mu gwoździe co było dobre


Splugawiono, skrzywdzono, skatowano, krew...


 


Powstał. Spojrzał czy zrobił to w porę.


Chyba tak bo niby ma szansę być dobre


 


Wywiesił wielki afisz


W niedzielę o 11:00 na tak zwanej sumie


Przyjdę raz jeszcze


porozmawiajmy


o emeryturze w raju


 


Spojrzał Bóg


I widział Bóg że bywało dobre


 


Najlepszy fundusz emerytalny zaprasza

