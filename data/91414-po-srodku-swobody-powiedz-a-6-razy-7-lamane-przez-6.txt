

 


naginając zameldowane podpisy
wystawiam certyfikat patologicznego popołudnia
organ najwyższy wycelował palcem
areszt do przełamania
odmierzam wodolitry lirycznie tamując liczebność 
po drugiej stronie pierwiastka nie wygląda to dobrze
przesadne ornamenty wycierają wczoraj
przetarte wyławiają się dźwięki


wszak błądzić jest rzeczą ludzką


było możliwe stanąć na palcach
z rytmem obuwia języka wydobyć wygraną
czas przeszły niedokonany


nadęte prawo wydrąża uliczną przypadłość
kąty na przemiał stały się okrągłe
nad myślą triumfuje wyrok na nie
nie wiem czy tydzień to mało
kopiuje poranek rok temu
utrwalam zasady aortą rzeźbiąc rachunek
wydały się czeki bez przykrycia
później ktoś stanie nad rzeką
prędzej nie zarysuje się warstwa wierzchnia


pod łóżkiem kartony wyczekują podróży
dywan tajemnic nie wytrzepał się z brudu
chwila uletnia wysypką grymasu
od zawsze nie rozmawiamy na każdy temat
poszło brutto po chlebie spadnie netto na wadze

