

Kiedy nadchodzi? Gdy młoda dziewczyna traci dziewictwo mimo 
stanowczego "NIE"? Gdy dziewczyna obdarta z dziecięcych marzeń zostaje 
wyrwana ze świata beztroski przez silne męskie ciało? Dorastając musi żyć 
z myślą, że każda jej myśl będzie zahaczać o czarne tajemnice 
dzieciństwa. Z każdym dniem będzie coraz bardziej nienawidzić swoje 
ciało, za to, że pamięta dotyk brutalnych rąk. A w głowie  będzie się 
kołatało wciąż to samo zdanie: "Nie mów nic rodzicom, bo przestaną Cię 
kochać". Na zawsze przeklnie dzień w którym poznała ból i przeklnie 
każdy następny, w którym będzie on narastał.
Czym jest rozczarowanie? Co rozczarowuje? Świat? Jego zasady? 
Brutalność i okrucieństwo mężczyzn?
Co może wiedzieć o rozczarowaniu ktoś, w kim nie płacze małe dziecko? 
Kto każdej nocy zasypia bez nienawiści i pragnienia zemsty na człowieku, 
który rozczarował ...

