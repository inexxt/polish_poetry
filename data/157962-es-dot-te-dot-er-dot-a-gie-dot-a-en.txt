
        odnoszę wrażenie 
widząc matki ze swoimi dziećmi -  
ktoś wydał mi życie bez reszty 
długi czas stoję przy straganach 
z gównianymi artykułami czekam 
na swoją resztę 
czasami kupuję za nią naszywki 
zaszywam dziury na ubraniu 
uszytym ze wspomnień mdlących jak twarze 
miejscowych kramarzy dość osobliwych 
 
przenikam przez ręczniki koce spodnie 
dziś zapach wolności ma inne imię 
ukryte w mojej wyczekanej wreszcie 
jednak jakże mydlanej w nozdrzach 
i umyśle 
pękającej co sekunda 
jakby bańka puszczana przez chłopca 
w podartych spodenkach 
na tysiące mydlanych kropel 
z marzeń 
 
reszcie
    