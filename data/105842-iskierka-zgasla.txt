

Pod sercem wygrzałeś


swe miejsce na krótko,


Od pierwszego uderzenia


nie biło dla Ciebie.




Szklane powieki,


którym nie dane, 


było odbijać światła promieni.




W mroku i wilgoci


rozwijałeś się powoli


kołysały Cię do snu 


serca ciche uderzenia.




Co wtedy poczułeś


nie wiedząc co się dzieje


gdy odrzucili myśl i Ciebie




Opłacona pomyłka,


odebrała oddechu znaczenie


na który tak oczekiwałeś.




-------------------




Ojcze, matko


co powiecie dziecku


gdy dane wam będzie


stanąć twarzą w twarz ?

