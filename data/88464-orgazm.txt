

Z tymczasowości spojrzeń i przyspieszonych oddechów
wyłania się wieczność. 
Bliskość ostateczności. 
Orgazm jak spotkanie z własnym cieniem. 
Mistyczne połączenie rozsypanych cząstek jestestwa
dopełnione Nim.
Gdyby umierać było tak bosko jak wyć z rozkoszy,
jak gubić się we własnym ciele,
czuć falę ciepła i dreszcz...
Zatracać doczesność w Jego rozszerzonych źrenicach,
wykrzywionych spazmem rozkoszy ustach...
oddać się zwierzęcemu sapaniu
umrzeć na chwilę z nadmiaru błogości...
myśleć przez chwilę cipką i zamienić się z nią rolami...
przez kilka minut jest tylko ona ze wszystkimi swoimi skurczami
wydzielinami
bezgraniczną pełnią
....a kiedy mija pełnia i pojawia się nów – wracają natarczywe myśli.
Cipka zwalnia, oddala się, zanika.
Powraca rozum i myśl natarczywa o śmierci.
Echo ewentualnych narodzin ginie przytłoczone nieuchronnością. 
Wspomnienie dopiero co minionej bliskości
...boga...diabła...siebie...końca...
Rzeczywistość ma powroty brutalne...
wdziera się do głowy, gwałci zamroczony jeszcze umysł...
”umrzesz” – szepce, „on też umrze”.
Zanika wieczność. 
Zostaje tylko do bólu i granic wytrzymałości przerażająca świadomość
tymczasowości spojrzeń i przyspieszonych oddechów.

