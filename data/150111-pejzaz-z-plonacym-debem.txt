
        Spalone liście
jak czarne kruki
ulatują w nadprzestrzeń
W pamięci został jeszcze obraz
tego czym mogłeś być
Gdyby nie zazdrość błyskawicy
Deski na krzyż
bale na statek
żerdzie na dom
    
Lub kołyską
dla tego co najsłabsze
co dopiero przyjść
Teraz osiągasz wieczność
zrównując się szybkością i żarem
do spadającej gwiazdy
Też bym tak chciał
Tryumfalnie w wielkim poemacie
osiągnąć Światłość
.......................................................
Tak to płonie Dąb
Deski na krzyż
 bale na statek
 żerdzie na dom
Ale już jutro
ciepłe jeszcze żołędzie
wygrzebane z popiołów
powędrują na wszystkie strony świata
niesione przez tych którzy szukali schronienia
w cieniu wielkiego konaru...

