

Potrzebne mi teraz złote słońce
kiedy wyrzucam uschnięte purpurowe kwiaty
szeleszczące o tym
czego nie chcemy już znać
ty nie wiesz
jakie to uczucie
rozdzierać z bólu wspomnienia
jakby żywcem ze skóry obdzierać
myśli z odczuć
wypruwać flaki zdarzeniom
z tęsknoty wciąż żywej
zamalowywać mozolnie czarną farbą
wszystkie barwy życia
tego które z dniem tym
dla mnie
jakby skończyło się już

