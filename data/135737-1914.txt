
        "1914"
Gdyby naprawdę oddalała nas idea
to ile kilometrów od siebie mieszkałby 
każdy
syn i ojciec
sąsiad
przyjaciel?
Albo 
kierunek lufy, broniona
ziemia, stek słów 
Jest człowiek (sam w sobie
żaden celnik), poza nim 
w mentalnej przestrzeni
filozoficzno-marketowe śmieci
Bratamy się i bawimy, nie 
płynie cło, a grzane wino.
Wielojęzyczny rozbrzmiewa 
śpiew.Oswaja dziki mróz.
Pieczone nocą prosie dla 
demokratów i imperialistów, 
starych, młodych, 
rannych, zdrowych.
Ze śmieciarzy przy sterach 
szydzi człowiek,
nie żołnierz-marionetka
Tak kilka dni, potem 
lat wiele aby przejrzeć.
gwałcą mentalnie
dając broń, z lufą
na każdą ze stron
fizyczną
I salwy rytm 
bagnetów brzęk
dziś każe tańczyć nam
miłości buntownikom
    