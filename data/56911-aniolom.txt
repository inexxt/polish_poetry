

Czy Cię mogę prosić tylko,


Byś mnie chwilkę jedną dobrze posłuchała?


Bo ta maluteńka chwilka


Jest tak wielka dla mnie, jak dla Ciebie mała.


To jest moja tajemnica.


Tak ją bardzo chowam w sobie...


Tylko w moim pamiętniku


Napisałam to o Tobie


To, że jestem wdzięczna Tobie


I to, że Cię tak szanuję –


Wiesz. Lecz jedno jeszcze powiem


A przynajmniej... hm, spróbuję.


Gdy wdzięczności jest tak dużo,


Gdy o Tobie myślę wiele,


Tylko raz tę rzecz powtórzę:


Myślę jak o mym aniele.


Nie wiem, jak się mam wyrazić,


By Ci wszystko to powiedzieć. 


Nie chcę porywczością skazić


Chwili tej, czystej jak z nieba.


Szczerze i tak ciepło, szeptem,


Powiem tylko jedno słowo.


Nie powtórzę go raz jeszcze.


Proszę – w sercu je zachowaj.


Taką czułość i wzruszenie


Mam, już się w tym wszystkim motam,


I już patrzę tylko w ziemię,


Kiedy mówię cicho „kocham.”


 

