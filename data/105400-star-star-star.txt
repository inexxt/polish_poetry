

trzymając się blisko linii wysokiego napięcia 


nie policzysz pustych kamieni. na asfalcie 


ilość mijanych drzew równoważy się z inną ilością 


-wypitych szklanek. skocz, póki nie krzyknę. 


przytykając materialny punkt do pęku kabli, 


roztrzaskasz głupotę o blaszane niebo. 


obracając się o sto dwadzieścia osiem stopni, 


wybierzesz bardziej komfortową ofertę. 


wybór należy do ciebie. carpe diem 


w pustym kieliszku taniego wina. idę się upić, 


potem opowiesz mi, która sieć komórkowa 


gwarantuje lepsze wewnętrzne doznania.

 




 


 

