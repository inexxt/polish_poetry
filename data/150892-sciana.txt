
        Była sobie pewna ściana
Zimna, blada, wydziargana
Mądrością swych tatuaży
Onieśmielała malarzy
Dobrze przewodziła dźwięki -
Ostrą muzę, nocne jęki
Wtedy daje znać o sobie
Kiedy miewasz chaos w głowie
Przemawiając kąta rogiem:
"Będę Twoim psychologiem!
Na Twe troski jam nie głucha!
Twoja ściana Cię wysłucha!
Wyrzuć z Siebie wszystkie żale!" -
Jednak cię nie słucha wcale
Czujesz się nierozumiany? -
Możesz gadać jak do ściany!
    