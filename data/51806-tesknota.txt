

Tęsknię za dziewczyną 
która umarła. Dziewiętnaście lat... Odeszła cicho. Nie wierzę, że to się stało. 
Dziewiętnaście lat... Jej blada cera nie zobaczy już słońca. Kondukt żałobny 
odszedł drogą, którą od tamtej chwili bardzo dobrze poznałem. Dziewiętnaście lat 
nie więcej. Trzęsę się jak liść. Jak cała chmara liści omiatająca jesienią jej 
grób. Tak. To była jesień. Październik, może listopad przez łzy nie dostrzegłem 
kalendarza. Czuję jak jej delikatne ramiona mnie obejmują. Już nie czuję - nie 
mogę się oszukiwać. Objęła mnie raz w przeddzień śmierci. Zabrałem jej całe 
życie. Równie dobrze może być to jej zdjęcie ale kawałek marmuru z jej płyty 
nagrobnej, to też pamiątka. Straż cmentarna ze zdziwieniem przyjęła moje 
zlecenie lecz pokaźna suma pieniędzy zapędziła ich do pracy. Oczyścili sąsiedni 
grób. Włożyłem tam parę koców i spędziłem noc w pobliżu ukochanej. Czasem jestem 
na nią zły i staram się o niej zapomnieć. Robię to świadomie, przekornie chcę 
jej dokuczyć. Lecz częściej zraszam jej grób męskimi łzami. Teraz gdy widzę 
piękną dziewczynę na ulicy, to odwracam wzrok. Ich blask mnie razi. Raz 
spróbowałem. Piękna brunetka zobaczyła moje łzy i uciekła.

