
        Duchowe imperium Jerozolima 
stało się w końcu moim grobem 
W zapiętej kolczudze z krzyżem na płaszczu 
nie bałem się nigdy diabła ani człowieka 
Zawsze szedłem prostą drogą 
pod sztandarami słusznej wiary 
znaczonej obosiecznym mieczem 
z jakąś arabską liczbą 
obciętych głów w tle 
Dźwięki lutni śpiew poetów 
był nie dla mnie 
szczęk oręża rżenie koni 
to miła memu sercu muzyka 
Leżę teraz zapomniany przez stwórcę i ludzi 
palony słońcem z obcą ziemią w gębie 
i na nic nie czekam. 

