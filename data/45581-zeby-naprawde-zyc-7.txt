



Krążek w herbacie czy...?


Reszta wieczoru upływa w wesołym nastroju : wymyślamy scenariusz i robimy pierwsze próby. Jest super, dół kompletnie minął.


Kiedy idziemy na autobus, mam już świetny humor; po drodze tańczymy i spiewamy na całe gardło.


Stwierdzam, że z naszymi głosami mogłybyśmy zrobić tylko karierę w wypędzaniu gości z knajpy, ale i tak jest fajnie.


Zresztą co się śmiejecie, taka funkcja też jest potrzebna.


Wyobraźcie sobie, że pracujecie w knajpie, jest czwarta rano, a wy od godziny bezskutecznie tłumaczycie ostatnim gosciom, ze czas do domu.


Zmęczeni, w przypływie rozpaczy układacie już podanie o pracę w barze mlecznym Caritas (dłuższym najpóźniej do 17).


I wtedy staje się cud: Żaba i Jadzia w mgnieniu oka wypędzaja wszystkich gości operowym fałszem, dajmy na to, ''My heart will go on".


Sala staje się pusta. Czy nie bylibyście nam wdzięczni do końca życia?


Na przystanku okazuje się jednak, że naszym śpiewem przegoniłyśmy również autobus: czekamy już ponad piętnaście minut...


Następny, zaznaczam, jest za trzy godziny.


- One sie spóźniają, prawda? - pyam z nadzieją w głosie.


- Nie, jak już to przyjeżdżają za wcześnie. A ten ostatni w ogóle czasami nie jedzie.- informuje mnie radośnie Żaba.


- Ja nim nie jadę. Moja przyjaciółka mówiła mi, że w tym ostatnim pchnęli laskę nożem. Tam jeździ dużo penerstwa.- mówi Kamilcia.


Dołujcie mnie jeszcze, co? Ale będzie fajna podróż.


Właśnie z Kamilcią wracam- Maja śpi u Asi w Lusowie i przyjeżdżają po nie Asiowi starzy.


- A twój stary nie mógłby ich podwieżć? - pyta pyta Maja Asi.


- Spieszy się potem na wywiadówkę młodych. I to jest kompletnie nie po drodze.


- Na stopa nie radzę, bo gwałcą. - ostrzega Żaba.


- Cicho, nie straszcie mnie! Może od razu pójdę na pole się powiesić? - pytam na żarty, ale z nutką strachu w głosie.


Dziewczyny milczą. wreszcie Żaba wpada na pomysł:


- Mój brat może was podwieżć na Ogrody. Po drodze wysadzi Kamilę na Smochach... A ty, Jaga, masz tramwaj z Ogrodów? Tak? To nie ma problemu.


Łatwo powiedzieć: nie ma problemu. Na petli na Ogrodach jest zimno, ciemno ( nie licząc światła z pobliskiego monopola) i nie ma zywej duszy.


A ja jestem świeżo po drastycznych opowieściach brata Żaby o wyczynach Ogrodowego penerstwa.


- Na tym przystanku raz mnie skroili i pobili mojego kumpla. A słyszałaś, jak pod Ogrodem Botanicznym w krzakach zgwałcili laskę?


Trzymaj się, młoda.- mówi mi wesoło na pożegnanie.


Super, co? A że mam matkę sędzinę, która na co dzień serwuje mi tego typu historie to w ogóle jestem strachliwa.


Jako dziecko bałąm się nawet przejść koło krzaków, przekonana, że za każdym czai się zboczeniec.


A tramwaj odjeżdża za 20 minut, więc do tego czasu wszystko może się zdarzyć.


W pewnym momencie słyszę głośny okrzyk spod monopola: -Jazdaaaaa!


Odwracam się. Jednak nie jestem sama - na ławce pod sklepem trzech kolesi radośnie obala trzy czwarte.


To po mnie - myślę. Sama lubię sobie czasem wypić, ale całe życie bałam się podpitego penerstwa spod sklepu.


Matka często przestrzega mnie pod monoplolami na odludziu, gdzie " najłatwiej o nieszczęście"...


I co ja teraz zrobię? W pierwszym odruchu przyciskam do siebie plecak, następnie wkładam na głowę kaptur ( nie będę się tak rzucać w oczy...) i idę pod kiosk. Jak będą mnie zaczepiać, poproszę pana kioskowwego, żebym mogła się u niego schować,.


Tymczasem amatorzy wódki bols stają się coraz głośniejsi. W ich rozmowie dominują wyrazy na k i ch, co chwilę cała trójka wybucha śmiechem.


Staram się nie patrzeć w tamtą stronę. Ze strachu trzęsą mi się ręcę. Dlaczego czas się tak wlecze?


W pewnym momencie słyszę głośny okrzyk : pantoflarz!


Z nerwów odbija mi się delicją. Chyba za dużo ich zjadłam.


" Boże, jak nic mi nie zrobią, zacznę regularnie chodzić do kościoła". -myślę gorączkowo. Jak Bóg był w stanie wysłać Sokoła dla korytarz, co to dla niego trzech penerków? "Zostanę solistką chóru Dziewic Niepokalanego Jana Różańcowego" .- obiecuję.


Ale tym razem Bóg chyba jest ciężko zajęty słuchaniem modłów jakiegoś takiego chóru- najwyższy koleś chwiejnym krokiem zatacza się w stronę kiosku.


Czy to kara za jaranie pod kościołem w czasie mszy dla bierzmowanych? Boże, myślałam, że kana to nie grzech! Ok , już nigdy więcej nie wezmę blanta do ust. Nie będę ściemniać babci, że na naszym sprzęcie nie ma radia Maryja. Nie będę jechać księdzu i uciekać z religii.


Nie będę uprawiać przedślubnego seksu!


Przy kolejnym " nie będę" koleś podchodzi do kiosku. Ze strachu jest mi zimno, serce wali szybciej niż beaty w Mańkach.


Staram się patrzeć w dół, żeby nie przyciągnąć jego spojrzenia. Śmierć tragiczna pod kioskiem.


Chyba nie napiszą mi na grobie, ze w dniu śmierci miałam większy tyłek niż Manuela z Big Brothera, Tadeusz Drozda i Bridget Jones razem wzięci?


W tym momencie słyszę przechlany, ale miły głos:


-Czy kupię u pana bilet za 80 groszy?


A więc nie przyszedł mnie zgwałcić/ zabić / skroić tylko kupić bilet? Do tego jak na pijaka i mordercę ma ładne, eleganckie buty. Podnoszę wzrok...


To najpiękniejszy facet, jakiego kiedykolwiek widziałam!


Ma wielkie, zielone oczy, ciemne włosy, fajnie umięśnione ciało. Jest ubrany w czarny, elegancki płaszcz...


Spada mi kaptur, włosy rozsypują się na ramiona. Nie jestem jednak w stanie nic z tym fantem zrobić- stoję jak skamieniała.


DJ, który gra w moim sercu beaty z maniek chyba się naspidował- serducho wali coraz szybciej.


Nie mogę się ruszyć, nic powiedzieć. Jeszcze nigdy tak się nie czułam!


Żaba wrzuciła mi krążka do herbaty?


Czy to miłość?

