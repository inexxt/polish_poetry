



 


jestem ci wdzięczny za te paznokcie


zostawione w szklance wiśniowego soku




 


mogę je wymieszać z winem i wypić


są tak małe, że zrobię to przez słomkę




 


sam diabeł nie wie, co z nich wyrośnie


we mnie – może twoja siostra którą




 


mógłbym zabierać wieczorami do kina


schowaną pod kurtką




 


(robi się chłodno)




 


nie rozpaczaj ludziom przez telefon


oni potrafią tylko wystawiać rachunki




 


narobisz sobie długów i już do końca


będziesz wlokła za sobą głodne cienie




 


warto tak?


 



