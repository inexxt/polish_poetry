

siedział tak jeszcze kilka chwil w swoim fotelu myśli 


niepoprawnych i zgubnych 


 


niepoprawnych - bo wciąż marzył 


zgubnych - bo kilka chwil trwa już kilka wieczności 


 


marzył o pewnej kobiecie - 


której zapach rozchylał lekko nozdrza 


absorbując do jaźni zmysłów woń anielską 


o kobiecie - której uśmiech rozbrajał 


wszelkie drzwi smutku na tym świecie 


pozamykane roztargnieniami stąpania po ziemi 


o kobiecie - której ciepło bijącego serca rozgrzewało 


każdy oddech przy jej piersi poczęty 


 


o kobiecie - która odeszła mroźną nocą 


zabierając bez słowa resztę marzeń

