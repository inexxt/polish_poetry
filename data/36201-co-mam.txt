



Dlaczego ja jestem szczęśliwa?
Aż tak, aż do przesady?
Przecież moim szczęściem
możnaby obdzielić tylu ludzi
którzy na nie zasługują
a go nie mają.
Dlaczego ja jestem piękna?
Aż tak, że sama to widzę?
Moją urodę wszakże
możnaby podzielić na drobne
i ofiarować każdy kawałeczek
tym, którym jej brakuje.
Dlaczego wreszcie jestem tak kochana?
Aż tek, że Walentynki mam coddziennie?
Gdyby moją miłość
rozdysponować pomiędzy
tych, którym brakuje miłości?
Byliby tacy szczęśliwi przecież
nie sądzisz?
Przecież mnie pozostałoby zawsze do podzielenia tyle cudów...
więc
zabierz ode mnie szczęście całe caluteńkie
i rozdziel
pomiędzy wszystkich wszyściuteńkich
ludzi na świecie
a ja dopiero wtedy
będę naprawdę
całkiem zupełnie


szczęśliwa



