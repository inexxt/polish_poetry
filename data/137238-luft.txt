
        wiązka reflektorów 
przeciąga się na stelażu ściany 
podsycane piwem śmiechy 
wybuchają kilka szmerów od szosy 
w ogródku barowym 
powinnam się przygotować 
na łomotanie drzwiami bez szukania klamki 
mamy czwartek i do pierwszego niedaleko 
w końcu to święto 
… pozostałą kasę trzeba jeszcze dobrze przeznaczyć 
zamknięta klatka nie pozwala zasnąć 
zmusza krzyczeć do okien 
gwizdem i echem wyłudzać naiwność 
na jeszcze jedno lepsze jutro 
rudy Reks z parteru 
nie przeklina już po swojemu 
państwo założyli ciemno-wzorzystą roletę 
zewnętrzna lampa nie daje po oknach 

