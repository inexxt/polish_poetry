

"Dość widziałem.Wizja oczekiwała w każdej aurze.
 Dość miałem wszystkiego.Szumy miast,wieczorem,i w słońcu,i zawsze.
 Dość poznałem.Stacje życia - O Szumy i Wizje!
 Odjazd z nowym uczuciem w nowym zgiełku!" A.Rimbaud
 
 
 ty jeden znasz klucz do tej dzikiej parady
 
 mordercy podają sobie ręce swych ofiar
 z bagażników - kramów pełnych
 wspomnień z wakacji
 
 cudzoziemki pachną łąkami i morzem podchodzą
 pod drzwi i grzechoczą orientem
 jak węże na pokuszenie wiodą
 i dzielą się z tobą chorobami
 z tysiąca i jednej nocy
 
 oczy tych małych tyranek lśnią jak latarnie
 wzdłuż twojej ostatniej drogi od domu
 
 gdzieś na pustyni święta panienka uśmiecha się
 pod wiatr i rozkłada ramiona
 jej mocne uda rozgrzeszą cię 
na do widzenia 

