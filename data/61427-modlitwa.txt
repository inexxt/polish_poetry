

Ja… nie potrafię już tak dłużej 
Z piersi wyrywam stłumiony krzyk 
Boże! Co jesteś tam, na górze 
Znów drogę odnaleźć… Pomóż mi 
Pomóż, bo gniję jak zdechły szczur 
Na tysiąc pluskiew rozpadam się 
Pomóż pogardy obalić mur 
Pozwól mi znowu miłować Cię.. 
Dzisiaj upadłem znów tak nisko 
Skrwawione dłonie, plugawy smród 
Boże, Ty przecież możesz wszystko 
Pomóż mi proszę, zmyć z siebie brud 
Chcę w Twoim blasku znów ogrzać twarz 
Z sumieniem swoim zakończyć bój 
Chcę móc powiedzieć znów „ Ojcze nasz…” 
„Aniele Boży… Ty przy mnie stój…” 

