

Chciał kiedyś tam trafić,
Na pole czerwonych kwiatów.
Zostałby tam nawet,
Gdyby nie przestały kwitnąć.

Namiętna wiosna,
Suche lato,
Deszczowa jesień i zima, 
Która nie przyniosła śniegu.

A teraz?
On już nie marzy, nie śpiewa,
Nie słucha i dusi się
Bezsennością każdej chwili.

I widzi, patrzy na to tak,
Jak patrzeć go uczono,
Oczami realisty...
Czarne pole – czerwonych róż.

One nadal mają zapach,
A ono jest pełne urodzaju...
Zgasł tylko symbolizm jego życia,
Krzyk zniekształcony.

