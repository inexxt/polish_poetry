

„Puste szklanki z cukru”

 






 




 


Zwątpienie prasuje pomięte zakamarki strachu.


Czekam na cud.


Sfrustrowany motyl zginął w świetle lamp,


nie przestał wierzyć,


że odnajdzie tam Boga.




 


Cienie opuściły właściwe tory.


Szukają fascynacji w migotaniu świec


i fleszach.


Rozczarowuję się, gdy spoglądam na słońce.


Jest takie statyczne i nudne.


W dalekim środku Niebytu


gniotą się wspomnienia 


o paradzie ciał.


Drzwi jak zawsze niedomknięte.




 


Czekam, aż Niebo spadnie Ziemi na głowę,


krzywiąc wszystkie lustra


i roztrzaskując puste szklanki…




 




 




 




 




 




 




 




 




 


Agata – Kornelia Kucińska

 



