

bo gdy wszedłem na czwarte piętro
o sile własnych nóg
(zawsze wchodzę pieszo
tłumacząc to troską
o swoją kondycję
fizyczną)
zobaczyłem je siedzące na  długiej ławie
naprzeciw damskiego kibla
pod tablicą ogłoszeń
w rękach trzymały kartki
w życiu nie widziałem tylu kartek
(pomyślałem sobie, że coś przegapiłem
a może po prostu okradły
papiernię)
uśmiechały się do siebie i 
gdakały z entuzjazmem
tak
gdakały
w ich oczach widziałem 
zaangażowanie
planowały
ustalały
pytały
odpowiadały
martwiły się
wiedziały
co tutaj robią
też
no to ja
przeszedłem obok
rzucając przelotne „hej”
tej, która 
(jak mi się wydaje)
wiedziała mniej
niż reszta
(znajduję perwersyjne ukojenie w tym
że być może ona wie jeszcze mniej
niż wiem ja)
ukryłem się 
w lewym skrzydle budynku
by uniknąć kontaktu z nimi
by nie dowiedzieć się,
że jest jeszcze coś
co trzeba
tam spotkałem ciebie
zatem nie pytaj mnie
dlaczego tak patrzę
tak mówię
śmieję się
i wychodzę wcześniej

