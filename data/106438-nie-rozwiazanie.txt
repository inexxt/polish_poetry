
        oh, a więc i biologia kłamie
nosiłam cię w sobie przez wielokrotność dziewięciu miesięcy
cierpiliwie czekając na rozwiązanie
by z bólem, ale i ze świadomością celu
pozbyć się ciebie z mego ciała
jednak nie obyło się bez komplikacji,
wciąż miga nade mną czerwona lampka,
wzywająca pielęgniarki, psychologów, przyjaciół
jesteś tasiemcem, którego odrośnięty człon wciąż tkwi w moich trzewiach
hydrą, której jedna z głów wciąż wypełnia moje myśli
jaszczurką, której ponownie odrodzony ogon utkwił mi w przełyku
pluję tęsknotą i bólem
nigdy się od ciebie nie uwolnię
    