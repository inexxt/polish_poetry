

upojona krwią zachodu
noc runęła w rowy ulic
zwyciężyła nierówną bitwę
z drżącymi światłem oknami


okleiła stare gazowe latarnie
lepką pajęczyną
tkaną przez usłużne
demony północy


spocona duszna wciąga
zbłąkane postacie
w gęsty gorący mrok
w apogeum conocnej śmierci
w kanonadę diabolicznej ciszy


nabity na płot czas 
stękał z bulu 
i próbował płynąć dalej
z roztwartym na wsze strony 
żołądkiem o którym mówi się
że wszystko pomieści


półprzetrawione dzieje
wylewały się cienistą strugą
mieszając się z teraźniejszością
i burząc porządek i ład otaczającej
zwykle wiernej jak pies kot czy ryba
rzeczywistości stworzonej


zwyciężca nad materią - duch
wiercił się 
w otumanionym ciele
niechętnie ulegającym 
dyktatowi wolnej własnej woli


stałem na ulicy 
jednocześnie wędrójąc
po innych miejscach i czasach
i nie wiedziałem co robić

