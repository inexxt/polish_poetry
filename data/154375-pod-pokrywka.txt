
        Pod pokrywką 
-------------------- 
naokoło mebli występek lampa objuczona kurzem 
odważne talerze pstryk zmywarka plącze się 
pietruszka ogonkiem w zupie jeszcze 
kupić mleko karton związać wstążeczką w regulamin 
a jednak rozbite jajko woła o pomstę 
pozytywnie nie zdążę pomyśleć 
telefon i orędzie do telewizora żeby się zatrzymał 
romantyczna scena on jest pilotem manewruje 
naga ona potem gniewny trzask drzwiami reklama 
wychodzę 
ulica drewnianych domów które dają ciszę 
prosto w las 
kradnę spokój drzewom 
jakby wiedziały że tego potrzebuję 
słońce dzieli cieplo obficie między nami 
w zaciszach promienieje
    