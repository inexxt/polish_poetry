

                                                                       


Poezje wybrane 


Łukasz Gajewski


 


 


 


 


 


„Pasja nadaremna”


„Gra pozorów”


 


 


 


 


 


***Poznanie***


 


 


 


 


D D…


 


 


Jak szalony, jak obłąkany 


Miotam się od ściany do ściany
            


Aż wreszcie dusza, 


Jak wściekły chart na krótkiej smyczy uwiązana


Zmęczona pada w kąt


Z sercem na łapach drżącym


Bezradnie zbieram myśli…


Kusicielko!


Z czerwonym jak płomień jabłkiem w dłoni


Które pieści dotyk twoich ust 


Z ciałem jak struna, na którym boję się oprzeć wzrok 


Stoisz tak o krok, o krok….


            


            
21.10.2004


D D…


 


Afrodyto! 


Dlaczego budzisz demony rozkoszy kłujące jak osy


I topisz je zaraz w wzburzonej pianie braku nadziei 


Obracasz mą duszę w palcach jak Charon obol


Przyjmujący opłatę za przejazd przez Styks


 


Nie przestawaj, nie przestawaj!!!…


Niech to szaleństwo nigdy się nie skończy!!!


            
Niech trwa, bo cóż za nim innego – kłębowisko węży?


            
Pokój, po którym chodzimy samotnie?


            
Gdzie doświadczamy myśli bolących i wsłuchujemy się w nic?...


                                                           


                        
21.10.2004


 


D D…


 


Szybko straciło barwę marzenie


Szybciej niźli ścięte kwiaty


Zanim mętne oko astygmatyka nic nie zobaczyło


Wyciągnął kartę z figurą, której nie mógł wziąć do łóżka


Miłość to nie śmierć, to wydarzenie, które się przeżywa


Trzymane na dłoni


Wierząc, że to Biblia…


                                                                                                                      


                                                                                                                      
            
21.10.2004


            


D D…


 


 


Gdy przy ognisku nasze oczy 


Spotkały się pierwszy raz


Wszystko uzgodniły poza nami


            
            
Moja dusza zamarła


            
            
I zmieszane oczy, 


            
            
Uciekły w płomienie


            
            
Zanim straciły zdolność mrugania 


            
                        
Wymieszane z niedorzeczną odwagą jednej nocy


            
                        
Słowa 


            
                        
Zmieniły tak wiele 


                        
I pojawiła się trwoga


            
                        
Pojawiły się uniki 


            
                        
Walczące w szrankach z pożądaniem


            
            
Nieszczęście szczęścia


            
            
Szczęście w nieszczęściu


            
                        
W krótkiej chwili upojenia


            
                        
Brak odwagi


                        
Na przełamanie granic 


                        
Dających nadzieję


                        
Na nic…


            
I obawa o to, co teraz


            
I obawa o to, co później


                        
Muśnięcie dłoni na twarzy


                        
Pochylonej w poszukiwaniu czułości 


                        
Jak powiew ciepłej bryzy 


                        
Chwile


                                   
Przeplatane 


                        
Wyobrażeniami pełnymi ciekawości


                        
Drugiego istnienia 


            
I lęk przed szczęściem


            
I szczęście wobec lęku


                        
Pomimo milczenia 


                        
Z duszy wyrwały się rydwany


                        
Uwielbienia 


                        
I zabrała głos dusza:


Co zrobisz z sercem na dłoni


Które chce wyśpiewać Ci swoją drugorzędność?


            


            


            
23 październik 2004 


godz. 01:04 Zabrze


 


 


 


 


D D…


 


 


Piorun powiadają 


Nigdy nie uderza dwa razy


Aż tu nieoczekiwanie 


Stoję 


Z podzieloną duszą


Odciętą od aorty rozsądku


Miałem to, co było niezbędne:


Biurko do pisania i łóżko do spania


Żyłem wyobraźnią


I nagle wszystko, co do tej pory istniało 


Stało się do niczego


Z wyjątkiem tej chwili


Miałem przecież 


Interesujące życie 


Samotnie


Egoistycznie


Istniałem sam dla siebie


Z wyboru


Dlaczego więc nie rozpoznałem 


Sytuacji a prima usque ad extremum?


Dziś 


Amantissima verba 
      


Nie pozwalają odejść 


I nie wiadomo, kto kim kieruje


Wątłą ręką chwytam serce 


Jakby miało się rozpaść 


Na tysiąc kawałków


Jego zawartość wycieka 


Zapełniając pustkę 


Którą dawniej zajmowało


 


 


 


            


            
25 październik 2004


 


 


 


 


 


D D…


 


 


Spiskuję z samym sobą


Nic nie mów


Nic nie rób


Nie patrz


Sprawcza siła woli


Jak drabina


Nie pozwala przeskoczyć 


Od przymiotnika 


Do dopełnienia


Zapytany; co robisz


Ukryty za uchylonymi drzwiami


Mawiasz


Chwała wynalazcy chip-a


Lecz sygnał, na który czekasz


Nie pojawia się w telefonie


Więc 


Klniesz na cywilizację


By za chwilę


Przyłapać się na tym


Że twoje myślenie


To rozmowa


Z nią


I bawią cię


I przerażają 


Własne zamroczenia


 


 


            


            
26 październik 2004


 


 


 


Pierwszy raz…


 


 


 


Pierwszy raz kochałem


Gdy miałem dziewięć lat


Kochałem ten stary dąb 


Na skraju lasu


Którego nie mogliśmy 


Objąć z siostrą i bratem


Pierwszy raz cierpiałem


Gdy miałem dziesięć lat


Gdy zobaczyłem łzy matki


Wówczas próbowałem 


Zwymiotować strach


I już nigdy nie miałem spokojnej nocy


Wybudzony ze snu 


Otwierałem oczy


I widziałem jej postać


Wpatrzoną w noc pod lasem


            
Zamyślona z założonymi rękoma 


Spoglądała w okno


Zza kotary powiek


Szeptałem; co tu robisz mamo


I postać jej znikała…


Zapewne, dlatego… 


Dziś 


Mrugam rzadziej


Zapewne, dlatego 


Kocham kobiety 


Podobne do niej


Przechodzące obok mnie 


Jak powiew wiatru


Który pochyla trawy


Ciche 


Zamyślone 


                                   
Niebieskookie... 


Pierwszy raz doznałem szczęścia


Gdy miałem lat dwadzieścia


            
I bliski byłem śmierci 


            
Gdy chciałaś odejść…


            
Trzecia miłość zabiła we mnie człowieka…


            


            
Styczeń 1996


 


 


 


 


 


 


 


Moje uczucie…


 


Moje uczucie jest jak tygrys


Który wyrósł w klatce


Aby żyć za pokarm


Przyjmuje twój dotyk


Twoje spojrzenie


Dlatego nigdy nie powiem odejdź


Wcześniej czy później


Ból i tak nas dopadnie


Gdy spotkamy się na klęczkach


Twarzą w twarz


Nie lepmy z tych chwil 


Kształtów nieszczęśliwych


Wsłuchujmy się w swoje szepty


Połóżmy się na chwilę obok siebie 


Przyciśnijmy do serca swoje twarze


Oddychajmy jednym oddechem


Aż do braku wytchnienia


Do zamroczenia


Powstrzymujmy drżenie swoich ciał


Mocno tak...


Jakby to był pierwszy raz...


 


27 październik 2004


 


 


 


 


Modlitwa


 


 


Modlę się za nas codziennie


Abyś była szczęśliwa


Aby moje wiersze 


Zawsze były blisko twego serca


Wypowiadały smutną prawdę


O tęsknocie….


 


Modlę się o to, co noc


Ściskając w dłoni telefon 


Czekając na sygnał


Z nadzieją 


Że myślisz...


                        
Że tęsknisz...


                                   
Że cierpisz...


 


Jedyny łącznik


Z którymi zasypiają moje myśli 


To zespół chip-ów


 


I sygnał o pierwszej w nocy


 


Metemepsychoza!


 


I myśli spokojne


 


Tak…


 


Cierpisz tak samo jak ja…


 


 


27 październik 2004


 


 


 


Wędrówka dusz 


 


 


 


 


Jak myślisz.


Czy spotkaliśmy się już kiedyś?


Jaki dług mamy wobec siebie


Do spełnienia?


Czego jeszcze nie wypełniliśmy 


Wobec siebie?


Dlaczego przylgnęliśmy do siebie


Tak zupełnie przypadkiem


Zupełnie od niechcenia


Jak ćmy


Zataczamy kręgi nad płomieniem


Wystawiając nasze dusze 


Na ryzyko wiecznej poniewierki


Najmilsza


Nasze dusze to nie feniks


Miłość nie kałuża


W którą każdy może wdepnąć


Otrząsnąć buty i pójść dalej…


 


 


Październik 2004


 


 


XXX
    


 


Na dłoni podałem ci swoją duszę


Ale ty


Nie będziesz ze mną szczęśliwa


Te wszystkie słowa skończą się kiedyś


Wiesz o tym równie dobrze


Jak ja


Patrzysz na mnie zdziwiona


Swymi jak szafir oczyma 


W nich jest pytanie:


Dlaczego?


Odgarniasz włosy


Opadające na twarz


Tak….


Zrozumiałaś…
             
Zrozumiałaś


            
Skończył się nasz czas…
         
Skończył się dla nas czas


 


Ruda Słąska,1998


 


 


                                               


                                               


 


                        
XXX


 


Pasjonując się własnymi duszami


Zanurzamy się w złudzeniach


O nadziei i szczęściu


Skarżąc się na bezduszność losu


Bijąc się w piersi 


Własnymi pięściami łamiemy 


Fasady kościoła


I zapadamy się w piekło….


 


Październik 2004


 


 


 


 


            
xxx


 


Dla Genowefy


 


Noc otula domów mury


Widok smutny to ponury


Byłaś jeszcze tu z wieczora


Teraz pustka dookoła


Twa twarz w moich ramionach


Zraniła serce mi


Z pamięci powiedziałaś 


Wymazać chcesz ten flirt


Mój wzrok wędruje w niebo


Tam gdzie Oriona pas


Nad horyzontem nisko


Nie widać dla nas gwiazd


A jednak była chwila 


W posadach zadrżał świat


Wplatałem palce w włosy


Noc była pełna gwiazd


 


            
Ruda Śląska, 1994 


 


 


 


Huragan


 


 


Rozpętało się...


 


Wtargnęliśmy w swoje życie 


Jak huragan


Kruszymy tym żywiołem 


Betonowe arkady przeszłości


Łamiemy wiekowe dęby losu


I układamy z nich 


Witraże 


Wirując 


Zataczamy na niebie znak zapytania


I nie potrafimy się z siebie wyodrębnić


Przenikamy się


I mieścimy się w sobie


 


Kleptomani miłości!


I pachnie twoim westchnieniem przestrzeń cała


Gdy próbujemy od ziemi się uwolnić


 


Nieprzytomnie gonimy myśli 


I drżymy


Tańcząc z piorunami


Do bólu zaciskamy dłonie


Z obawy przed ich dezercją


I co czujemy 


W słowach się nie mieści...


I co czujemy 


Usłyszeć można


W skargach traw


Targanych huraganem:


Takie to ich bogactwo...


            
Takie bogactwo...


 


            
01 listopad 2004


            


 


            
Marzeń pałac


 


Gdy zamykam oczy


Zabieram cię w świat fantazji


Chwytam twoją dłoń


A ty opływasz mnie


Jak całująca woda


I zdradzam ci 


Swoje największe tajemnice


Wskazując


Najpiękniejsze miejsca 


Gdzie zamieszkało moje serce


 


Gdy zamykam oczy


Widzę nas wtulonych w siebie


Połączeni


Jak dwa kokony


Otoczeni ramionami 


Jednoczymy się 


Niezmożoną pasją życia


I nasze tchnienia są pełne siebie


I całuję cień twojego zapachu...


 


Gdy zamykam oczy


Płomienie skaczą po słowach


I tkliwość twoja lekko mnie dotyka


W miękkim zagłębieniu 


Twojej dłoni


Składam pocałunek 


I wargi me stają się pełne ciebie


 


Gdy zamykam oczy


Widzę jak wznosimy z marzeń pałac


I dostrzegam jak twoja pierś 


Podnosi się i opada w zachwycie


Na widok twierdzy stworzonej z miłości


 


Gdy otwieram oczy


Obraz staje się prawdziwy


Płomienie tańczą na ścianach


I dopytuję sam siebie: 


Czy to możliwe


By dwie dusze tak bardzo się kochały?


 


            


            
07 listopad 2004


 


 


 


 


 


 


 


Chodź…II


 


 


Chodź...


Zaprowadzę Cię nad staw 


Z mojego dzieciństwa


Rosną tam białe lilie


Które patrząc w wodę


Kłaniają się wszechświatom


I zerwę je dla Ciebie


I uszyję sukienkę


Przetkaną babim latem


A śpiewał o niej będzie


Cały ptasi światek


Chodź…


Pobiegniemy na łąkę


Gdzie rosną chabry, maki


Tam podziękujesz krawcu


Za prezent zwiewny taki


Na ustach jak węgiel czerwonych


Położysz ust swych wianek


Rumianek będzie świadkiem


Wdzięczności twej wspaniałej


Chodź…


            
Pobiegniemy aleją


Aleją kasztanową


Po piasku, co jak złoto


U stóp się miesza z rosą


Spójrz miła chabry w polu


Uwiję ci z nich wianek


I choć nie zdradzi zazdrości


To będzie go spragniony


Każdy mijany kamień


Chodź…


Odwiedzimy jabłonkę 


Na rozwidleniu dróg


Tam pszczoły dziś szemrały


Że stał się jakiś cud


Że dwoje ludzi było


Oślepłych swym widokiem


A ona jak ta lilia


A on jej całym wzrokiem


Coś szeptały też buki


I łany złotych zbóż


Że miłość swoją pili 


Z płonących żarem ust…


Że skryli się przed ludźmi


By szczęście swoje czuć


Schronili się w tym gaju


I skarb tam swój schowali…


            


            
15 listopad 2004


List do D…….
            
02 Grudzień 2004


 


 


 


 


 


 


„Moja niedoskonałość…”


 


Kochana


Śmiały idzie przebojem 


Dlatego wygrywa…


 


 


 


 


Moja niedoskonałość 


Dotknęła Twojej doskonałości


Jak za dotknięciem czarodziejskiej różdżki


Ponownie


Zacząłem wierzyć 


W nieprzemijalność miłości


Wyrwaliśmy z tego świata


Cząstkę dla siebie


Czując w dłoni bijące serca


Dla tej cząstki


Skazujemy się na gniew 


I wieczną niechęć bogów


Moja niedoskonałość


Poszukując twojej łaski


Bierze udział 


W obrzędach miłości


Słuchając słów


Szeptanych 


Pierwszy i ostatni raz w życiu…


 


 


            
02/07 grudzień 2004


 


Myśl


W chwili


W której złożyłaś pocałunek na moich ustach


Zdumiona była każda moja komórka


Od tej pory


Zacząłem słuchać cię całym ciałem


 


 


W najszczerszej godzinie życia


Z pochylonej w moim kierunku twarzy 


Scałowałem łzy bezsilności


I usiłowałem dać szczęście


I pomyślałem, że


Kocham nas za nas dwoje


Ta nagła myśl


Pojawiła się w mojej głowie


Jak trzask zapałki


I rozbłysnęła płomieniem


W tej chwili


Myśląc rozważam


Że nie ma nic piękniejszego


Od 


Wspólnie splecionych dłoni


Że nie ma nic piękniejszego 


Od pocałunków w Twoich oczach


I oczu spotykających się po drodze


Dziś


Chowając twarz w swoich ramionach


Tulimy wspólne westchnienia


I otwieramy przed sobą dusze 


Dziś


Masz mnie w swojej mocy


I unosisz jak wiatr


            
Przynoszący odmianę


            
Kocham ten wiatr


            


            
08 grudzień 2004


 


 


 


 


 


 


Do D…


 


 


Stłuczone serce


Czy wiesz jak łatwo stać się wspomnieniem?


 


Roztaczasz nade mną ramiona


Jak tęcza co chwyta horyzont


I krwi słuchasz 


Bicia mego serca


I z lękiem pytasz:


Czy mej miłości wierzysz?


Patrząc 


Na senną twarzą kochanka


Jakby zdziwiona 


Faktem jego istnienia


Szepczesz: 


Nie spij
            


Pamięta smak miłości


Kochanek snem zmorzony


Dziś wierzy, ale jutro 


Znów będzie strapiony


Sen mu iluzję zsyła


Że fascynacja mija 


I tuli się do ciebie


I serce dłonią trzyma


Ty czuwasz nad snem jego


Całujesz twarz zgnębioną


Miłości szepcząc słowa


Przed cierniem zwątpień chroniąc


Wymyślasz dla was niebo


Gdy chowa twarz w twych dłoniach


I znowu serca biją


I w piersiach ognie płoną


 


04/05.01.2005


 


 


Z samym sobą rozmowa…


 


Umysł, Co życie zamienia w piekło


Kąsają myśli szalone I Duszę rozrywają


Demony wyobraźni…


            
W styczniową noc


Dalej od ciebie niż zwykle 


            
Wsłuchuję się w wiatr


Pokładający drzewa


W skostniałej dłoni trzymam telefon


I mówię do siebie:


- Wieki milczenia…jak stulecia zapomnienia


Dlaczego nie dzwonisz 


Zapewne powiesz mi jutro


I…wiem, co powiesz…


Stoję na końcu świata 


            
Mam wrażenie 


Że wiatr mówi twoim głosem


Że słyszę twój szept:


- Przecież wiesz, że myślę…


Zastanawiam się


Czy słyszysz ten wiatr


Czy czujesz, że


            
Ma zapach tamtych gór…


            
Wiatr wędrowiec 


            
Przynosi twoje słowa


            
Stamtąd tu…..


            
Dotyka mnie …I myślę sobie, 


            
Że to sen:


-Ale w sny nie należy wierzyć…


W myślach układam mozaikę 


Są tam: iskry twoich oczu 


            
Wspomnienie …


- I gorączka nie schodzi z czoła…


            
Na mojej twarzy… 


            
Wiatr zatańczył z kroplami deszczu


Deszcz i wiatr…


Przenikają mnie jak twoje słowa:


- Kocham cię pamiętaj o tym…


I bliższy wiatrom tworzę


            
Nasze epicentrum miłości 


I znowu jesteś obok mnie…


            


            
Opole 15/16/17 styczeń 2005


 


            


 


 


 


***Rozstanie***


 


            
            


Schizofrenia uczuć


                        


                                               


 


 


Ściany otaczające rozmowy


Które przebrzmiały


Nie chcą się zawalić…


Pokój ze zgliszczami uczuć


Porozrzucanymi po kątach


Ponure wspomnienie


Ugniatające serce jak walec


Tu już nic nigdy nie będzie takie same


Otwieram okna


Próbuję wywietrzyć przestrzeń w nich zawartą


Wiosennymi promieniami słońca


Wypalam to, co 


Słyszały te ściany…


Siedem miesięcy…


I twoje schizofreniczne „ja”


Próbowało tłumaczyć mi przeszłość


Uzasadniać teraźniejszość…


Po to by w końcu naubliżać


Kim jesteś?


Z kim rozmawiałem


Którą ciebie widzę dzisiaj…?


Burzę wnętrza pokojów


Z nadzieją, że usunę z nich


Wspomnienia o Tobie


Lustra zacieram pianą


Niszcząc spojrzenia


Które się w nich zatrzymały


Schodząc klatką schodową


Zatykam uszy


Nie chcę pamiętać


Że kiedyś brzmiały tu twoje kroki


 


Zabrze,16.04.2005


 


 


 


Wybaczyć sobie …


 


Pamiętam twoje dłonie


Na mojej twarzy


I dzień, w którym


Zapamiętałem twoje imię


Zapytałaś czy dobrze robisz


Pomyślałem – nie wiem?


I wypad w góry


Które słyszały jak mówiłaś:


- Ty 
 
tu jesteś mężczyzną…


Więc zacząłem układać nam przyszłość


Bawił cię widok


Małego pokoju z kotem


To nasza połowa…


I będziemy kłócić się ciszej


Dziś z zamkniętymi oczyma


Jak ślepiec z atrofią serca


Który jeszcze przed chwilą opisywał barwy


Patrzę w okno pokoju sprzed siedmiu miesięcy


I nie podlewam już nadziei


Znamię szatana na ramieniu 


W maleńkim pokoju


Słucham ulicy


Pusta ulica


Symbolizuje samotność


Pusta ulica


I Cisza…


Szukam na niej swojego „Ja”


Skąd ten gniew?


Drapiąc kota za uchem


Wydaje mi się, że mruczy:


Nie uleczyło się jeszcze serce…


 


                                                           
04 – 11. 04.2005


 


 


 


 


 


                        
***Umieranie***


 


 


 


 


                        
“Bieluń “


 


                        
Ziaren garść Bielunia - datura


                        
Balansowanie na granicy


                        
życia i śmierci


                        
Stramonium


                        
Zapijane sokiem z wiśni


                        
Już znam kolejność:


                        
Najpierw będziesz źle widział


                        
Później poczujesz suchość w ustach,


                        
Na końcu


                        
Nigdzie nie będziesz chciał iść


                        
Zaśniesz


                        
I uspokoi się serce


                        
I przestanie boleć kłamstwo


                        


            


                                               
                                   
31 sierpień 2005 rok


 


"Datura "


Ponoć kochała


I z dnia na dzień


Okrutnego dokonała gwałtu


Szkoda, 


Nie ma na to paragrafu


Siedemdziesiąt dni!


I MASZ! Zapomnieć


I nauczyć się obok mnie żyć!


Ktoś mi doniósł, że masz czyste sumienie


Więc postarałem się


Niepamięci dopomóc 


Na gruzach przeszłości 


Ktoś zasadził


Datura Stramonium…


                                                                                  
14.11.2005


 


 


 


 


            
I byłem 


 


                                   
Cały potencjał uczuć 


                                   
Zaangażowałem w ciebie


                        
Szepnęłaś: cóż za 


                        
Odpowiedzialność


Umierałaś we mnie powoli


Umierałaś


Gdy i ze mnie uchodziło życie


Gdy respirator wtaczał we mnie powietrze


Mechanicznie 


Umierałaś 


Gdy wtłaczano we mnie nową krew


Z każdą chwilą coraz szybciej i szybciej


Konsekwentnie


Intubacja, wenflon, sonda


Cewnik, kąt


Gdzie jest Ksiądz?


Zbyt słabo bije serce


Tylko ono jeszcze


I nie drgnie powieka


            
Za chwilę nie będzie


            
Nie będzie człowieka


            
Zanika kardiogram


            
Przyszedł Ksiądz


                        
Rozgrzeszył grzesznika


                        
Lecz maraton koszmarów trwał


                        
Prościej było by z prostytutką


Po dwóch dniach otwarłem oczy


I byłem…


            
Wtłoczyli w żyły nową krew


            
            
Powinienem, więc kochać teraz mniej


            
Przecież krew innego


Ciebie nie kochała


            
Zabiłem cię w sobie15 sierpnia


 


                                   
            
3 września 2005 roku


 


            


 


            


 


 


 


 


 


 


Nieprzyjaciel potrzebny


 


            
Zapytałaś pewnego dnia


            
Dlaczego tak mocno bije ci serce?


            
Twarz oparłaś na dłoniach


            
Dłonie na mej piersi


            
Spojrzałaś w oczy


            
Zamroczył mnie ten błękit!


            
Poczułem lęk


            
W dwa miesiące później


            
Sercu, które kochałaś


            
Orzekłaś;


            
Że układasz niedorzeczność starą


            
W nowy absurd


            
Siedem miesięcy za późno!


            
I nowy scenariusz


            
Jak ten o wydaniu!


            
Kompletna bzdura


            
Lecz nieprzyjaciel potrzeby 


            
Do przetrwania!


  
  
11 sierpień 2005


 


 


 


Nie dziwię się Boże


 


                                   
            
Nie dziwię się Boże, 


                                               
że czasem odstawiasz fuszerkę


                                               
Tylu się modli do ciebie


                                               
A każdy prosi o coś innego…


 


 


I jak rok temu 


O tej samej porze


Wielki Wóz 


Parkuje nad tym samym dachem


I ten sam balkon


Lecz innych słucha myśli


Palisz papierosa


Ognikiem kształty 


W ciemności kreślisz 


Byłeś dobry


Lecz kto w to dziś uwierzy?


Opolski wiatr


Zaznacza byt swój w czasie


Burzy hałdy pozgrabianych liści


Zmrok 


Bezmyślnie w nim zatapiasz wzrok


Wiedziałeś, że tak będzie


Lecz łgałeś myślom


Stając się sobie katem


Dziś wiesz, że


Nie dasz się oszukać więcej


I przetarł powieki zdumiały Bóg 


Zdziwiony twą niemocą


Dziękujesz za samotność


Z kotem?


 


Październik, 2005


 


      
          
  
***Post Factum***
    
 


            


"Nagie gwiazdy"
 
 Nagie gwiazdy
 Straciły otokę gazową
 Wielkie bum!!!
 Które nie stało się nowym światem
 Nic nie zbudowano
 Nikt niczego nie zmienił
 Jesteśmy jak inni
 A więc w normie
 Romantyczne głuptasy
 Nadąsane na siebie za przeszłość
 Nagie gwiazdy
 Nie walczą już z czasem
 Patrzą na ulice z kałużami złotych liści
 Szeleszczą o onegdaj dokonanym gwałcie - na duszy
 Ale na to nie ma paragrafu
 Nagie gwiazdy
 Nadają stałym światłem:
 "Odetchnij - minęło szaleństwo!!!"
 Nagie gwiazdy
 Przyjaciółki benedyktyńskie
 One wiedzą, jak było 
 I co się później stanie
 Już nie czujesz straty
 Nagie gwiazdy
 Straciły otokę gazową
 Skutek zetknięcia z inną gwiazdą
 I gratulują sobie spokoju ;)
 Nagie gwiazdy
 Wołają
 "Ciesz się co byś zrobił z wątpliwą wygraną?"
 Nagie gwiazdy...
 Znaki ślą kosmiczne...
 "To była nerwowa miłość
 Przy niej, 
 Choć jeszcze nie z nią
 A jeden plus jeden 
 Już stało się koszmarem"
 Listopad 2005
 _______________________________
 
 ______________________________
 "Nie dziwię się Boże"
 
 Nie dziwię się Boże, 
 że czasem odstawiasz fuszerkę
 Tylu się modli do ciebie
 A każdy prosi o coś innego
 
 
 I jak rok temu 
 O tej samej porze
 Wielki Wóz 
 Parkuje nad tym samym dachem
 I ten sam balkon
 Lecz innych słucha myśli
 Palisz papierosa
 Ognikiem kształty 
 W ciemności kreślisz 
 Chciałeś być dobry
 Lecz kto w to dziś uwierzy?
 Opolski wiatr
 Zaznacza byt swój w czasie
 Burzy hałdy pozgrabianych liści
 Zmrok...
 Jak w katatonii wzrok...
 Zmieniłeś się chłoptasiu!
 Wołają lokatorki
 A ty straciłeś
 Wiarę w ludzi
 I przetarł powieki zdumiały Bóg 
 Zdziwiony pacierzem
 Za spokój
 Z kotem...


____________________________
 "Nieprzyjaciel potrzebny..."
 
 Zapytałaś pewnego dnia
 Dlaczego tak mocno bije ci serce?
 Twarz wsparłaś na dłoniach
 Dłonie oparłaś na piersi
 Spojrzałaś prosto w oczy
 Zamroczył mnie ten błękit
 
 W dwa miesiące później
 Wydałaś werdykt
 Typu paranoidalnego 
 Niedorzeczność starą 
 Układasz 
 W nowy absurd
 
 "A Ty uczucia przekieruj"?!
 
 Otwarłaś nowy scenariusz
 Z rolą Judasza...
 I kwadratura koła
 I nowa rola: 
 "Nieprzyjaciel Ci
 Potrzebny do przeżycia...
 Od zaraz..."
 ________________________________
 "Upadły Anioł"
 
 Wzniesiony na wyżyny 
 Upadły Anioł
 Namówił na hazard księdza
 A dziewicę na sex-party
 Zastosował wzór skróconego mnożenia
 Sprowadzając wszystko do wspólnego mianownika
 I stwierdził w zachwycie:
 "Ach to jest aż niemożliwe, że było możliwe..."
 I nie przeprosił...
 On nigdy nie przeprasza...
 
 Upadły Anioł
 Wymieszał czynniki pierwsze
 Które ponoć nie miały z sobą nic wspólnego
 I stwierdził, że: 
 "to wcale nie jest śmieszne"
 
 Upadły Anioł
 W "bolącej ciszy" skruszył malwę
 Zaniesioną kiedyś na szczyty
 I zastosował wyjątek:
 -Nie zabrał łodzi ratunkowej
 
 Upadły Anioł
 Otrzymał wynik
 sylogizm:
 Kto raz ukradnie
 Już zawsze zostanie złodziejem
 Kto raz oszuka już zawsze zostanie oszustem
 Kto raz zdradzi już zawsze zostanie...


 


 


 


            


 


 

