

-==[ Wykład o szczęściu ]==-
Czy zastanawialiście się kiedyś nad tym co to w ogóle jest szczeście ? Przeżywszy już 21 lat mogę się trochę na ten temat wypowiedzieć. To będą moje słowa, to jak ja to widzę, a nie jakieś regułki wzięte prosto z encyklopedii stojącej na półce. Ja wam przytoczę coś z encyklopedii, ale encyklopedii życia. 
  Otóż szczęściem powinno być wszystko co widzimy w okół siebie. Budzimy się rano i widzimy jak słoneczko puka do naszych okien, wypełniając przy tym nasz pokój urokami tego wspaniale zaczynającego się dnia. Napawa nas optymizmem i wewnętrznym ciepłem. Jednak to od nas zależy czy to zaakceptujemy, czy po prostu olejemy i każdy dzień będzie już dla nas taki sam.
  Szczęście powinniśmy dostrzegać w każdym przedmiocie życia codziennego, w każdej czynności jaką robimy. To właśnie najprostsze rzeczy powinny dawać nam sporo szczęścia. Szczęścia, że po prostu możemy je znów robić, a tym razem wykonamy je lepiej niż poprzednio. 
  Szczęście dają nam również osoby mieszkające z nami w domu np. rodzice, rodzeństwo, piesek, który chrząta się po domu prosząc, abyśmy wyszli z nim na dwór. Widząc radość na twarzach innych także pragniemy tego samego, a mianowicie bycia szczęśliwym. Skoro komuś udało się to osiągnąć to nam też się uda. Nie możemy tracić nadzei, ponieważ ona jest ściśle powiązana ze szczęściem. A mieć nadzieje to bardzo piękna sprawa. Człowiek, którego ciało, duch i umysł przepełnia pesymizm i wątpienie we własne możliwości, że nic mu się nie uda, że znowu będzie porażka, to do niczego konkretnego nie zaprowadzi go w życiu. A przecież ziarenko nadziei, gdy natrafi na sprzyjający grunt np. nasze serduszko, to zacznie się rozrastać. A my pozwólmy mu na to... Niech kwitnie dobrocią...
  Szczęście to także to, że obudziliśmy się dzisiaj, że zmierzamy tą samą drogą do szkoły, że jesteśmy zdrowi, że mamy kogoś komu możemy bezgranicznie ufać, a on nas nigdy nie zawiedzie. Szczęście to również móc obudzić się pierwszym od swojej drugiej połówki i popatrzeć się jak smacznie śpi. Szczęście to możliwość wykonywania czegoś we dwoje, dostosowywania się do czyichś potrzeb, wymagań. Czy nie czujemy się szczęśliwi uszczęśliwiając w ten sposób innych ? 
  To, że nie mamy pieniędzy, komórki, ekstra ciuchów, dziewczyny [lub chłopaka], że znowu nie wygraliśmy miliona złotych w totka, że nie powiodło nam się w szkole to nie świadczy o tym, że szczęście nas opuściło. Ono jest z nami w każdej sytuacji tylko, że my nie dopuszczamy jego do głosu przez co wątpimy we wszystko. Bardzo łatwo jest zburzyć coś co budowaliśmy latami. Dlatego uważajmy na to co robimy !!! Szczęście to prawdziwy skarb, który każdy człowiek posiada bez względu na wiek, kolor skóry lub wiarę...


[08 luty 2004]

