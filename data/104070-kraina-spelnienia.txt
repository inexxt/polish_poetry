
        Gdzie nie sięga wzrok ludzki
Gdzie kończą się wyobrażenia i
nie istnieją smutki - 
Znajduje się kraina spełnienia,
do której na skrzydłach nadziei
Lecą unoszone moje marzenia
Na straży jej stoi dziecko
Z procą i kamieniem w dłoni
Celuje i strzela w przelatujące marzenia
Które rozpryskują się niczym bańka mydlana
I rozpływają we mgle zapomnienia
Pozostało mi tylko czekanie na to "Gdyby"
Kamień nie doleciał bądź celu chybił
    