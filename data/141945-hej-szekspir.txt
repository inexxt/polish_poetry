

HEJ Szekspir! ty wiesz, co oni wymyślili?


no bo w twoich sonetach zawsze były rymy,


prawda? a teraz tutaj jakby ich zabrakło.


aha! a to 'jakby' dokłada się teraz do smaku,


by strawić kołek języka w ekspresję zubożały;


posolić wizją, podchmielić buntem - gotów! niebywałe


arcydzieła i treści i formy telegramu -


bo teraz na zwięzłość napiwek dostają.


                   


Shakespeare? - ja jednak chcę wrócić do wtedy.


nie po to, żeby tworzyć według twojej etykiety,


nie dla arcyartyzmu minionych już wieków,


ale chcę poczuć w poezji równy rytm oddechu.


jak zgłoska za zgłoską perliście przebiega


w doskonałym jedwiabiu subtelnego ściegu.


                    


Shakespeare, weź dziecko epoki ze sobą!


każ płynąć poezji z liryzmu swobodą.


chcę wierszy wierszem utkanych misternie,


by treść niosąc lekko wpłynęły wprost we mnie.

