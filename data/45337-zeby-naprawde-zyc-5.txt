



Druga przyjaciółka też tak miała


 


Kolejna atrakcja dnia: idę z Kamilcią do "Omnibusa"po książkę do anglika.


Kamilcia to jest Kamilcia. Bardzo miła dziewczyna, ale ma jedną wadę: uwielbia zdawać nam szczegółową relację z życia swoich trzech przyjaciółek, których nie miałyśmy okazji poznać, więc niewiele nas obchodzą.


Już za drzwiami szkoły Kamilcia informuje mnie, ze wybrała się z przyjaciółką Martą po przyjaciółkę Krysię. A tak w ogóle (gorący news) Krysia poznała na Onecie skejta!


Zanim dochodzimy do szklanego pasażu, wysłuchuję arcynudnej historii o kłótni Marty ze starszą i dokładnego opisu nowych kozaków Eli.


Przy Trollu dowiaduję się, jaka głupią koleżankę poznała Ela na angielskim. Hurra...bez tej wiadomości chyba bym umarła.


Milla. Co tam mają nowego? Próbuję przenieść uwagę Kamilci na cudny, różowy sweterek.Bez skutku: natychmiast zostaję poinformowana, że Krysia nienawidzi różowego. Mówiła, że jedna laska z jej klasy ma takie oczojebiste, różowe paznokcie... 


Przerywamy wiadomości! Nowina z ostatniej chwili: mówiłam ci, że Ela planuje zrobić sobie balejaż? To bez sensu, będzie miała odrosty, nie sądzisz?


Co sądzisz, Kamilciu, o moim najnowszym marzeniu erotycznym? Mam w planach seks zbiorowy na stole w Rabie z wszystkimi profesorami 3 l.o płci męskiej + Ryszardą! Też skomentujesz to adekwatną historyjką o trzech przyjaciółkach? Jak zaraz się nie zamkniesz, poradzę się ciebie w tej trudnej kwestii... 


Na Ogrodach czekamy na resztę teatralnej ekipy: Maję, Asię i Żabę. Trochę bardzo się spóźniają...


Rozdzieliłyśmy się, żeby każdy zdązył pozałatwiac swoje sprawy: Asia i Żaba poszły tłumaczyć prezent dla Asiowej mamy, a Maja tłumaczy Pawłowi hiszpański. Naturalnie mi przypadł w udziale najgorszy punkt programu: wyprawa z Kamilcia po książkę. Czuję się poszkodowana...


Jest zimno, spodnie tną mi narząd rodny na pół, a Kamilcia gada w tempie beatów w manieczkach. Mam dość!


Wreszcie dostrzegam na horyzoncie całą trójkę, zgarbioną pod ciężarem plecaków. 


Mam ochote je porządnie zjebać, ale nie ma czasu - autobus linii 01 do Tarnowa Podgórnego odjeżdża dokładnie za pięć minut.


Na szczęście udaje nam się do niego władować, ale z miejscem siedzącym to już trochę gorzej. Do tego koleżanki miło mnie informują, że po drodze "porozmawiały sobie" trochę na mój temat, ale pogadamy na miejscu. Faaajnie.


Dowiaduję się, że:


a) na historii przesadziłam;


b) jak tak dalej pójdzie, wszyscy nauczyciele mnie zgnębią ( mroczna wizja Żaby);


c)albo wywalą mnie ze szkoły ( jeszcze mroczniejsza wizja Aśki);


d) koleżanki bardzo mi współczują z powodu osobistej i fizyki, ale martwią się, bo " robię sobie gnój" (cytat Mai);


Dzięki. To w ogóle po co jeszcze żyć?


W radiu leci "Lucky" Britney Spears. Kumpel powiedział mi kiedyś, że to piosenka o mnie... Tak jak laska z piosenki jestem uważana za szczęściarę: ładna, wesoła, lubiana, "umiem kazdego zarwać".


Ale czy to wszystko ma jakies znaczenie? Faceci, których zarywam, interesują się mną dopóki tableta nie zjedzie. Często, tak jak laska z piosenki, czuję się samotna, życie traci dla mnie sens i nikt nie rozumie, co tak naprawdę się stało...


Nie myślcie czasem, że jestem zagorzałą fanką Britney i stąd moje przemyslenia:) Ale te jej piosenki zrozumieć nietrudno. A ta jest dla mnie aż za bardzo zrozumiała.


- To co ze scenką? Ma ktoś jakiś pomysł? -pyta Kamilcia.


Mam się jeszcze durną scenką przejmować?


- Chuj ze scenką, najwyżej dostaniemy buta. Co to zmienia , jak i tak wywalą mnie ze szkoły?


Sięgam po torebkę z chipsami i biorę całą garśc. Mogę jesć, jestem gruba jak szafa ; jeden czy dwa chipsy nie zrobią różnicy


- Jadzia, daj spokój.-mówi Asia.


-Do końca roku jeszcze duzo czasu, a my to mówimy, żeby ci pomóc. Ty miałas na półrocze trzy z fizyki, prawda? Jak tak to cię na pewno nie usadzi.


Czy według niej naprawdę wszystko sprowadza się do szkoły? Trzymajcie mnie...


-Kurwa, nie chodzi mi tylko o budę! Ogólnie moje życie jest bez sensu. Wszystko mnie wkurwia...


- Jadzia, nie martw się - mówi Żaba i mnie przytula.


Asia momentalnie obejmuje mnie z drugiej strony, Maja siada mi na kolanach. Kamilcia też się jakoś przykleja.


Zamknięta w ich uścisku zaczynam płakac wszystkimi łzami nagromadzonymi od fizyki. Dziewczyny mnie pocieszają:


-Misiek, masz zły dzień.Wszytko będzie si.- mówi Maja.


-Nie możesz płakać, jesteś najweselszą babą w klasie- mówi Żaba.


-Nie martw się. Moja przyjaciółka miała z bioli trzy laki i z tego wyszła- mówi Kamilcia, a my zaczynamy się śmiać.


Śmieję się i płaczę jednocześnie, robi mi się jakoś lepiej.


- Nie płacz, Jaguś. Będziesz miała czerwone oczy i żaden spizgus w Longu na ciebie nie spojrzy - żartuje Asia.


Jakoś to nie wydaje mi się zabawne.


- I tak nie patrzą. Jestem beznadziejna... - wyję.


Aśka uważnie na mnie patrzy.


- Widzę u ciebie SBF.

