
        To jest rana ziejąca, a wniej martwa cisza.
 Możesz do niej wleźć z hukiem i tę ciszę zgwałcić.
 Liczę sylaby głośno kiedy coś tam piszę
 I każdą akcentuję uderzając palcem.
 
 Twierdzę, że tak mi łatwiej, skoro jest tak trudno
 kiedy otwieram oczy i znów widzę ptaszka
 na barierce balkonu, to niech chociaż równo
 mi wychodzi pisanie. Ta dziecinna fraszka.
 
 Jestem niesprawiedliwa dla moich rodziców,
 którzy się natrudzili bym jak złota rybka 
 żyła sobie bezpiecznie w szklanej kuli z mitów.
 dokąd nie sięgnie nigdy żadna kocia łapka
 
 Każde lato dziecięce, tak rozchichotane, 
 wilgotne chrapy konia i kule dmuchawców.
 Potem szeregi etiud, czas nad fortepianem
 i chyba zawsze miałam taki dobry nastrój
 
 Jednak się nagle znikąd otwierła ta rana.
 Myślę więc  że skończyłabym z lepszym wynikiem
 jeślibym zamiast pisać, być egzaltowana
 o czasie weszła w mądry romans z piekarnikiem.   

