

Cztery rzeczy chodzą po świecie parami 


Buty, zakochani, łzy i policjanci 


Co pilnują w uliczkach zakochanych.




 


Trzy rzeczy chodzą po nim czwórkami


Buty zakochanych, ich łzy 


I dziewczyny wiosną rozszczebiotane.




 


Samotna świeci lampa w parku 


Nad ławką bezdomnych zakochanych 


I niepotrzebny księżyc wypłowiały nad ranem.




 


Samotne są małe i wielkie żagle na zatoce


Choć z daleką napływają stadem


Samotny jest mały i wielki człowiek, choć w gromadzie


szuka siebie na pustelni parmeńskiej




 


Świtem i jesienią samotne są rybitwy, choć żerują razem


Świtem tylko bezdomni zakochani snują się parami


Gdzie pobladli z braku snów taksówkarze wiszą nad postojami.




 

