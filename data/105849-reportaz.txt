

wariatko z autobusu! 
czy nie jesteś samotna pośród ludzi? 
czy czujesz się dobrze wśród ciepłych uśmiechów? 
czy nie dostrzegasz chłodu w naszych oczach? 
czy ci nie wstyd, że wykrzykujesz słowa pozbawione sensu? 
czy nie jest ci przykro? 
czy nie słyszysz milczenia? 
czy nie oczekujesz odpowiedzi na swoje pytania? 
czy wiesz, że jesteś inna? 
czy jesteś inna? 
czu uważasz, że jesteś taka sama? 
czy nie masz ochoty przestać mnie słuchać? 
czy masz ochotę przestać na mnie patrzeć? 
czy znasz ból? 
czy mi zazdrościsz? 
czy uważasz, że jesteś gorsza? 
czy myślisz czasem o śmierci? 
czy mi ufasz? 
czy rozumiesz? 
czy wiesz? 
czy pytasz czasem dlaczego? 
czy wierzysz? 
czy umiesz płakać? 
to mój przystanek. 
wysiadam.

