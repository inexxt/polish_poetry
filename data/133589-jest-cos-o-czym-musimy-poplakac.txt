

jest coś o czym musimy popłakać
to opady martwych liści z drzew za oknem
i mroczna świadomość,że żyć i umierać 
można wielokrotnie


 


to smutna pewność, że trudniej przełknąć wspomnienia
niż komunię
i gorzej strawić obelgi niż twoje wyznania....


 


popłakać można o tym, że "ja też cie kocham"
brzmi jak wymuszone "przepraszam" w dzieciństwie.. 
i rozczulić się, że tak być nie powinno


 


łkać o tym,że zatrzymuję sie na przystanku 
a nigdy na stacji docelowej,skąd ruszam szybko 
przed siebie...
a więc cel uświęca środki komunikacji.


 


patriotyzm lokalny w wyborczym lokalu
też zasługuje na moje łzy
czas by zardzewiałe orły na orderach  
odleciały do bardziej zasłużonych...


 


przytulić potrzebę bliskości uparcie aktualną
okraszoną rachunkiem telefonicznym
i zatrzymać się nad bolejącą matką
nad  wymęczonym śniadaniem
nie nad tym,że zawsze masz o czym płakać ...

