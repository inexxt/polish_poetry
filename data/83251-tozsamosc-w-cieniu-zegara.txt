



Nie powiem ci, jaka jestem. Nawet w wierszu.
Przepoczwarzam się szybciej, niż rodzę słowa.
Kiedy otwieram usta - wypełnia je przeszłość. 
Myśli na czubku języka stają się już historią.


 


Czas zniekształca obraz, uderza w ostrość prawdy. 
Na krótkie dziś nakłada gruby cień wczoraj.
Ukrywa "teraz" - nie pozwala znaleźć w nim siebie.
Ledwie zaczniesz szukać, już dostaje cię jutro -
wkłada w nowe ramki, zmienia barwy i kształty;
podkreśla blizny w dłuższym o dzień życiorysie.


 


Że byłam i jestem - to jedyna pewność. 
Czy będę wciąż? - ciche codzienne pytanie.


 


Nie pytaj jaka jestem. Nie odpowiem przed czasem.
Jeśli musisz, zapytaj lepiej, jaka chciałabym być. 
Może zdołam, w przestrzeni marzeń, uciec zegarom.


 


**********************************************************************


Nie powiem ci 


Jaka jestem


Nawet w wierszu


Przepoczwarzam się szybciej


Niż rodzę słowa 


Kiedy otwieram usta 


Wypełnia je przeszłość


Na czubku języka 


Myśli stają się już  historią


 


Czas zniekształca obraz


Uderza w ostrość prawdy 


Na krótkie DZIŚ 


Nakłada gruby cień WCZORAJ


Ukrywa "teraz" - 


Nie pozwala znaleźć w nim siebie


Ledwie zaczniesz szukać


Już dostaje cię  JUTRO - 


Wkłada w nowe ramki 


Zmienia barwy i kształty


Podkreśla blizny 


W dłuższym o dzień życiorysie


 


Że byłam i jestem - to jedyna pewność 


Czy będę wciąż? - ciche codzienne pytanie


 


Nie pytaj jaka jestem


Nie odpowiem przed czasem


Jeśli musisz


Zapytaj lepiej


 Jaka chciałabym być


Może zdołam


W przestrzeni marzeń


Uciec zegarom

