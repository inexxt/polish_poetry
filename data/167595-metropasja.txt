

Moja droga krzyżowa ma dwadzieścia jeden stacji


z tą różnicą, że na każdej z nich mogę wysiąść


aby nie upaść na przystanku lub nie zostać 


obnażonym z breloka kluczy czy portfela


 


W najlepszym przypadku, po wschodzie latarni 


zamiast noża między żebrami można znaleźć


łokieć lub torebkę z szminką pamiętającą


namiętny pocałunek z wczorajszej nocy


 


Zdejmując czapkę wżynającą się czoło ucieram pot


i przysypiam z nadzieją, by obudzić się naprzeciw


seksownej dziewczyny, która z pasją przybije


wzrokiem do siedzenia nadgarstki i stopy


 


Nie wierzę we własne zmartwychwstanie o piątej rano


i w wyzbycie się z myśli, że światełko w tunelu jest


dobrym znakiem, końcem a nie początkiem męki






 





