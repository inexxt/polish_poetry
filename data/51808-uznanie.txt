

Jeśli chcemy zdobyć uznanie świata - wstrzymajmy się. 
Najpierw pewne rzeczy wymagają naszego uznania. Wojny, krzyk, symbole po których 
pozostał jedynie gruz, znicze których nikt nie zapalił, cierpienie, tęsknotę, 
pył z którego powstaliśmy, złote korony których nigdy nie posiądziemy, las 
deszczowy, śmierć - choć nikt nam o niej nie powiedział, bombę wodorową przecież 
jest lepsza od uranowej, grzechy które nam przypisują, uśmiechy na twarzach lecz 
nie w naszą stronę zwrócone, księżyc - podobno ma drugą stronę, pieski preriowe, 
malarza z wąsikiem, morza i oceany, słowa które chcielibyśmy wypowiedzieć, sens 
lub jego brak, ósmy dzień tygodnia, starość, chęć zemsty, trzydzieści dni na 
pustyni, radość - nawet tą błahą, kolor nieba, fletnię pana, kłosy zboża, sen i 
sny, klęskę, wstyd, pragnienie, granice których nikt nie wyznaczył i cały 
świat.

