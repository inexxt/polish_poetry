

Jak wypowiedzieć słowa


ukryte w zakamarkach


różowego kalafiora


niewinnie szufladkowane


każdego dnia


przykrywane warstwami 


innych błahych słów


znaczących tyle co


zeszłoroczny śnieg


co sprawił radość niewinnym dzieciom


i nie obchodził dorosłych


słowa których boimy się użyć


chociaż nie wiemy dlaczego


czasami się ich wstydzimy


pozbywamy się myśli które one opisują




 


Lecz po co to wszystko


to zapychanie głowy 


tym co warto powiedzieć


po co później żal


że nie dostały szansy by zaistnieć

