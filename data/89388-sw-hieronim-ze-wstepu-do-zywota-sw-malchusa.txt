



Ci, których zamiarem toczyć bitwę morską

 




 


zaczynają w dokach i na symulatorze

 




 


obracają sterem, słuchają maszyny

 




 


poznają każdą warstwę po rdzeń reaktora

 




 


Także marynarze i piechota morska

 




 


będą nauczeni rozmieszczenia broni

 




 


rozkazów, protokołów a nawet postawy

 




 


na pochyłym pokładzie z grubą warstwą lodu

 




 


Także on

 




 


bowiem długo milczał

 




 


zmuszony do milczenia rozkazami tego

 




 


któremu mowa stała się męczarnią

 




 


On też ćwiczył

 




 


Więc obracaj w palcach rdzeń długopisu

 




 


wsłuchuj się w maszynę, pochyłe klawisze

 




 


dotykaj tam, gdzie wypustki wskazują

 




 


niewidzącym rozmieszczenie znaków

 




 


Zacznij powoli od listy zakupów

 




 


planu zajęć, notesu grubego od nazwisk

 




 


i ich wykreślania

 




 


pisz protokół strat, pozew i testament

 




 


by, gdy przyjdzie pora, nie poczuć różnicy
 



