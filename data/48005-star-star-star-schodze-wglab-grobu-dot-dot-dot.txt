

Schodzę wgłąb grobu mego dzieciństwa
Całunem okryłem duszy mojej lody
Niosę przed sobą z doświadczeń pochodnię
By zmurszałe ściany katabumb oświetlić


Zza każdego rogu jakaś postać zmarła
Twarz swoją stara mi się przypomnieć
Lecz żadna znajomej nie przypomina
Wszystkie w grymasie kpiącym skrzywione


Coraz to inne pokazują lustra
W których się młody [...] uśmiecha
Niektóre są w złotą oprawę okute
Inne zaś matowe i śniedzią pokryte


Na tych brzydkich dziwne są postaci
Pochylają nade mną swe końskie czerepy
Wsuwają mi w ręce zbrodnicze przedmioty
Wkładają mi w usta słowa nieczyste


Pieszczą me ciało szpony ich lubieżne
Śmiechu ich - rechotu - nigdy nie zapomnę
W każdym z luster teraz jedną widzę scenę
Na skrzydłach Ikara w stronę piekła lecę


Zamykam oczy i uszy i usta
Rękoma płonącą głownię zgasić pragnę
Znienawidzone chciałbym potłuc lustra
Nie chcę, nie chcę, nie chcę!!!!!
               Tych fantasmagorii widzieć

