
        Droga Julio,
Na początku chciałbym, żebyś wiedziała jak dużo odwagi i przemyśleń potrzebnych mi było, abym do Ciebie napisał. Siedząc w niebieski fraku i w żółtej kamizelce przyznaję się do błędów, które popełniłem. Wybacz kochanko, bo to nie anioł, nie anioł prowadził. Wiesz, jak dziwnie jest teraz pisać do Ciebie, której dotyku od tak dawna nie zaznałem? Obraz Twój rozpierzcha mi się w pamięci i nawet dużym wysiłkiem woli nie daje się przywołać. Jest coś niesamowitego we śnie, że śnisz mi sie tak wyraźnie i plastycznie. Wiesz, sen nie jest jak obraz, ale jak przeżycie, w którym jest przestrzeń i czuje się ciężar przedmiotów i ciepło Twojego ciała. Dlatego piszę Ci ten list, bo to są moje z Tobą rozmowy sobotnie, gdy po podróży Rybnicką, tunelem zieleni jechałem prosto do Ciebie. Brakuje mi tego. Brakowało mi wiotkiego pożegnania z Tobą. Przez ten czas, od ostatniego naszego spotkania wiele losy wielu boskich dziewczyn przeplotły się z moimi. Nie pomogło. Odważnie patrząc w lustro mówię sobie, że szczęście, spokój i radość minęły wraz z Twoją kilkutygodniową emigracją na zachód. Złączmy mostem przepaść, stopmy dwa kawałki żeliwa i ja obiecuję, że przysięgi dotrzymam. Będę czekał, może pod kapturem i sznurem u pasa, albo z arkebuzem w ręku.


BK.

