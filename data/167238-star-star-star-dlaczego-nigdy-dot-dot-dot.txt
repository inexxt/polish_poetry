

***


dlaczego nigdy nie wiadomo jak napisać
człowiek siedzi przed kartką i się dusi
jak zagazowywany


 


wczoraj nocą
widziałem w telewizji Pytię
nagą owiniętą tylko kablem telefonicznym
dyszała wróżby w czyjąś samotność i słuchawkę 
zadzwoń


 


dlaczego mam dzwonić
bo moja samotność jak wielbłąd
na pustyni z białego papieru


 


a z nieba spada konfetti
pergaminowe sny



