

Mój Anioł wcale nie ma dużych skrzydeł 
tylko małe, niepozorne, skrzętnie ukryte 
pod bialą lnianą koszulą, co to gnieść się lubi… 
Mój Anioł Stróż wcale mnie nie pilnuje 
czasem tylko dostrzeże niedokręcony gaz 
wystający gwóźdź, krzywą płytę chodnika, 
nieczułe serce, nieszczery uśmiech… 
Czasem zwróci roztargniony wzrok na 
niepołknięte tabletki, niezjedzony obiad 
czasem wyciągnie rozłożyste razmiona 
po nieprzytulonego dzisiaj chłopca… 
Ucałuje gorąco rozgrzane sennymi marzeniami czoło 
Rozpalone szalonym śmiechem policzki 
Mój Anioł Stróż ma się dobrze 
Nie będę mu przeszkadzać… 

