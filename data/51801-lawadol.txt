

Wiszę uwieszony na 
rei! Jestem uwiązany za stopę. Opowiem wam moją historię. Rzeki i morza 
przeciekają przez litosferę. Tak tak! Czy słyszyszcie! Oto zbliża się sztorm. 
Pan na czarnym smoku, pędzi poprzez rozszalały ocean. Czy widzicie, czy 
widzicie? O tak! Wyszarp mnie władco z ziemskich okowów. Anielski blues niech 
rozbrzmiewa. Allejuja! Odnajdę niebo w przestworzach. Pójdę śladem owiec 
złożonych w ofierze. Me rozpalone oczy szukają życzliwych spojrzeń. Lecz na 
pokładzie panuje nieład. Ludzkie sylwetki okrywa morska piana. Ha ha ha! Ich 
dziecięca szamotanina już nic nie zmieni. Nasz okręt z trudem czołga się po 
wodnych bruzdach. Bukszpryt, niczym żądło, tnie fale w ostatnim śmiertelnym 
tańcu. Drewno łamie się pod naporem wody. Toniemy!


Zbudziłem 
się. Otwieram oczy z niedowierzaniem. Słońce rzuca wesołe iskierki na wodę. 
Delfiny folgują w błękitnym atolu. Oddycham coraz pewniej i z radością wchłaniam 
ten nie znamy mi wcześniej, lecz przyjemny zapach. Spoglądam w dal i teraz już 
jestem pewien to wyspa Lawadol. O wspaniała kochanko moja! Czy cię odnalazłem? 
Czy twoje stopy obiegają ten ląd nieziemski? Upadłem na kolana i łzy spłynęły po 
mych policzkach. Chór delfinów zanucił melodię, a palmy wtórowały swoim szumem. 
Niebo rozbłysło niebieską luminescencją. Wszystko stało się proste i zrozumiałe. 
Wtedy nadeszła ona. Sunęła po plaży niczym syrena. Delikatnie muskała ziarenka 
piasku. Piękno wyspy było tylko skromnym dodatkiem do uśmiechu tej cudownej 
dziewczyny. Czekałam na ciebie - powiedziała dźwięcznym głosem. Tak - odrzekłem 
ironicznie, mocniej zaciskając dłoń na trzymanym za plecami zdobionym 
kordelasie. Nie mogłem już dłużej znieść widoku jej ponętnych ust. Choć mówiły 
tak słodko, to były zasnute wspomnieniem innego mężczyzny. Nie chciałem jej o 
nic zapytać.


Woda szumi tak samo 
pięknie. Na horyzoncie majaczy karmazynowy żagiel a ciało młodej kobiety 
pozostało tu – na wyspie. Lawadol ma jeszcze niejedną 
tajemnicę...

