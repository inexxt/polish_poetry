



Refleksje o poezji ojczystej


 
Poezja jak Bóg jedna jest i jednakowa, 
Tak jak Słowacki rymu nie napinam, 
 


Tak nie tworzę nic prawie, tylko przypominam 
Jak diamentowe – wielkie – są poezji słowa.
Prze złocistym jest światłem w iskrzeniu diamentów, 
Gwiazdą morza do morza od lądów do lądów 
Po których biegnie tylko konnica z wielbłądów;  


Jest pełna zórz i pereł – mórz wielkich odmętów, -


 
- O!  boskich dzieł wyrażeń i wieczystych chwałą; 
Kwitnący napój raju o zapachu słońca 
Pieśni zwykłe, niezwykłe i hymny bez końca -  
Niebiosom złote liście -   woń oddają całą.


W lasach sosen pachnących szumnego hałasu 
Złoty potok trzepocze z radosnych podwoi, 
Modrą wodą w twych rękach co kwiaty napoi, 
Rozpościela się złotym rozszumem wśród lasów. 
Poezją; –  co wybija w niebiosach Parnasu; 
Plejada nieskończona gwiazd wietrznych namiotów 
Słów ludzkich spraw codziennych i wieczystych splotów, 
Wzrok wszystkich dzieł pokoleń i epok i czasów. 
Widzisz... kłosy wschodzące w pszenicach i żytach... 
Czy złote słyszysz pszczoły brzęczące po grykach 
I złotego skowronka w powietrznych błękitach 
Podobnego do lutni w słonecznych promykach??
Co sądzisz o kłosach wzrastającego żyta, 
O złocistych promieniach wschodzącego słońca 
I o bladym spojrzeniu srebrnego miesiąca 
I o Ojczyźnie w której siła niespożyta ? 
Porosły kaczeńcami żółtych barw zachwytu 
Zielony dywan trawy na podmokłej łące –  
Błękit kwiatami pachnący – a kwiatami słońce –  
Nagle tafla jeziora wyrasta z błękitu. 
Dookoła i olchy towarzyszą wodne,... 
Jak światło czerpią wodę przy jeziora brzegu –   


 – Garbate zdarte wierzby co stoją w szeregu, 
Czeremchy i kaliny –  kwiatami ozdobne. 
Tatarakiem jezioro świeżością pachnące 
I słucham osłupiały jak wrośnięty w ciszę, 
Las przede mną trzcin kijków patrzący na słońce... 
Słyszę plusk fal o brzegi... –  trzciny się kołyszą... 
Popatrz w głębinę –  ryba... - tam dostojnie płynie; –  
Wciąż przesuwa się z wolna i wcale nie mała; 
Wypływa z czarnym grzbietem... w łusk złocieniach cała –  
Gdzieś... spokojny plusk wody –  ryby stoją w trzcinie... 
Otoczony radością beztroską tej chwili 
I oto widzę –  płyną dwie kaczuszki młode, 
Zgodnie ciągle nurkują zawzięcie pod wodę, 
Pływają i szabrują  w głębinach badyli. 
To  ogromne poezji odblasków przestrzeni... 
Zagarnia wielkie jezioro przezroczyste słońce 
I połączy się w jedne  niebiosa patrzące –
Złota poezja słońca –  kłos –  Ojczystej ziemi. 
Poezja jak Bóg jedna jest i jednakowa 
I jak twierdzi poeta, –  nie bez przyczyny –  
Abyś się nie ośmielił dzielić czyn od słowa; 
Bo w czynach jest poezja –  a w poezji czyny. 
Bo poezją jest wyczyn na dziejów zegarze –  
Również godzina twoja! o Polsko szczęśliwa; 
Gdy Józef Mączka targał z twych kajdan! ogniwa, 
Pisał! w szczęku oręża i armat rozgwarze. 
W jedności! jest poezja a poezja z Ciebie! 
W milionach serc wybija w każdej okolicy 
I jedno bije serce milionów w stolicy –  
Bo jedna jest nam Polska –  jak Bóg jeden... w niebie.


 
autor: Agamemnon  


 O6.O3.2009  

