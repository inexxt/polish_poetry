

Jak mam węchem śledzić ręce
Co krwi obieg mi zwracają?
Jak mnie złapią w swej niewiedzy?
Jak mam uspokoić serce
Gdy komory się sprzeczają?
Jak wybawić żyły z nędzy?
Jak mam skórą wchłonąć oddech
I zatrzymać go na później?
Jak mam się reanimować?
Jak mam zrobić pełen wydech
Nie chcąc sie przytulać luźniej?
Jak mam miłość zatamować?
Jak sie oddać szarlatanom
Kiedy lekarz wyszedł dawno?
Jak poddawać zmiennym stanom
myśli, co w tęsknotę wpadną?

