

jesteś
głaszczesz me stopy
ja wsysam się w twój kark
opuszki biegną wzdłuż kręgosłupa
muskając delikatnie wypustki neuronów
dyfuzja wewnętrznego ciepła
inicjuje wybuch nieskończoności aromatów
wdycham piwonie
wtulając się w twą twarz
ty obok spijasz zapach piżma
źdźbła traw giną pod naporem naszych ciał
nie walczą wcale
ekstatyczna śmierć jest piękna
przestrzeń między nami kurczy się
obce atomy krążą wokoło
ulegamy zespoleniu
 
    