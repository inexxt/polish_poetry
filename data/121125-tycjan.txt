

miedzianka która kosmykiem


wpełza w twoje ucho


kładzie cień od policzka aż do nawy bocznej


w kościele San Salvador


gdzie wrzucasz miedziaki


by ujrzeć 
Zwiastowanie 


w pełnym świetle


to znaczy w snopie z halogenów


wszyscy się cofają gasną mrużą oczy


(nawykłe do świec


i niedopowiedzenia)


efekt braku głębi i czerwonych źrenic


wiwisekcja cudu


rdza się w oku kręci

