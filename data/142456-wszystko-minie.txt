

Wczoraj zabijałem czas
Za garść drobnych uniesień.
Jutro zaczynam budować świat.

Bez narzędzi, bez projektu
Postawię sobie domek na wodzie.
Nurt poniesie lub przewróci wiatr.

Jeśli odbiję od brzegu,
Skąpany w snach o przeszłości,
Wszystko minie, nic się nie zmieni.

W tle pejzaż się przekrzywi.
Głos nabierze znaczenia.
Dojrzałość, nim się znudzi,
Uroki rzuci pod nogi.

A wszystko za stertę wiedzy.
Jutro podniosę ją z podłogi.

