

Miłość, według mojego mniemania to bezdenna otchłań która wsysa bezpowrotnie każdego naiwnego człowieka, zwłaszcza młodego który zauroczony pięknymi wdziękami swej wybranki.....jej uśmiechem, jej oczami dużymi i głębokimi które biją blaskiem niczym tafla jeziora o zachodzie słońca otoczone lasem pięknych, długich i wabiących rzęs. Ustami które tętniąc różaną czerwienią, przy każdym swym ruchu wywołują drżenie jego całego ciała. Policzki rumieniące się zdradzając cnotliwość jej bijącej życiem duszy. Jej włosy mieniące się kolorami nastrojów, rozwiane przez wiatr niby gwiazdy błyszczą w świetle księżyca, szepcząc do snu słowa najprostsze a mimo to mówiące tak wiele. Człowiek pod wpływem tych niezaprzeczalnych argumentów jest gotów na wszystko aby tylko być z tą jedyną. Lecz często mimo ciężkich starań jest to nie możliwe. W momencie gdy sobie to uświadamia chce zniknąć, zaszyć się gdzieś gdzie nikt go nie znajdzie. Gdzieś gdzie żal i smutek doszczętnie go pochłoną. I co najdziwniejsze chce być sam. Tyle starań i wyrzeczeń aby być z kimś kto go zrozumie i co najważniejsze, kto go pokocha........ Rozczarowanie i zawód zostawiają większe rany niż tak znienawidzona samotność. Rysy w podświadomości nieszczęśliwie zakochanego człowieka pozostają nienaruszone do momentu aż nieszczęśnik znajdzie kolejne źródło westchnień. A gdy sytuacja się powtórzy poprzednia rysa zagłębi się i cała procedura odosobnienia rozpocznie się od nowa.......

