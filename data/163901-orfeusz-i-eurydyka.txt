

prowadzi Cię w dół po krawędziach długich liter
krople zbierają się na sąd 
pachnie mokrym zwierzęciem
czas podrywa się do lotu 
mijacie kałużę szkła i zatopione w niej okruszki 
w oddali majaczy świat
niesiesz w ustach lustro wypisane na skórze słowa
twoja harfa przypomina klatkę 
czarowanie bliskie zniewoleniu
***
o czym myślisz uwodząc królową królów śmierć
wątłe zwątpienie wypełnia twoje członki
pachniesz bliskością która wszystko zwycięża
Twoja obecność każe mi się przyznać do zdrady
niezaspokojone piersi krzyczą i słońce kole w oczy

