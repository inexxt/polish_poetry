

Matka mówiła, że urodziłem się w nocy W ciemnej I gęstej krwi Matka pamięta jak
się zakochała jak się rodziłem, jak śnieg lepił się do okien Świat się śmieje,
wróciłem, skąd wyszedłem Ścian nie malowali przez lata, są białe w kilku
miejscach szare. Nie ma bieli idealnej. W świetlicy dla staruchów w każdym wieku
jest jasnozielono. Wykrystalizowana zieleń nie istnieje. Nic co tu jest, nie
istnieje poza budynkiem. Chciałbym być tym niegroźnym panem w piżamie w kratę
Rozpoznaje w nim dziadka Dziadek w kratę, pewnie stąd wyjdzie W swetrze, bo
zimno się porobiło Ukryje się w starości, w której ujrzy śmierć, ale niegroźną –
jak dziadek – i absolutnie zrozumiałą. Ja jestem młody, w masce, Wyraźnie stoję
na scenie, w drogim szlafroku I chcą mnie zdjąć. Zapomniałem. Na stoliczkach, w
pokoiczkach, mnożą się kwiaty Koszmarne, bezrozumne pączki, które zgniatam w
dłoni Robią tu, śmietnisko bez wiary Takie samo jak na cmentarzu Co oni, kurwa
wiedzą. Ciągle je przynoszą, obdzielają nimi żywych i prawie nieżywych Dzielą na
kolory, na odmiany Tobie kobieto, prościej dać róże, w kolorze różanym Ładna?
Widzisz, zasusz na wieczność. Mógłbym zażyć zapachu lasu Wyhodować krzewy na
skale Mógłbym stać za barem i sprawdzać takim roślinkom wodę w doniczkach Boże,
napluj na mnie, rzuć na asfalt; zapomnij o mnie Zmień cel, jak tylko idę, co ci
do tego Żadnemu człowiekowi nie zmarnowałem życia, nie przylałem w ryja No co
ty, nie zgrywaj Stary, chcę dożyć, do jakichś czasów Chcę wybiec do sklepów
pobliskich, kupić papierosy dla ordynatora. Chcesz, poświęcę ci, których z moich
wierszy Poświęcę Ilzę, skądinąd moją kobietę Nawet nie mówić jej, już nikomu
Boję się uwierzyć, że umieram.

