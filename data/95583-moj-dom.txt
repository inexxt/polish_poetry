

Wyrwane strony z zeszytu,


Zapisane niezrozumiałymi wyrazami,


Leżą nieuporządkowane na stole.


Przez otwarte okno próbuje ulecieć


Zasłona, spokojnie powiewając.


 

 




Powolne słowa, zmieszane z uczuciami,


Przebrzmiewają w tych cichych ścianach


Mojego pokoju, gdzie powstają,


By zaraz potem bez żalu umierać.


 

 




Gdzieniegdzie pojawi się nadzieja –


Najdelikatniejsza z myśli i słów


By powoli koić i przykrywać


Złe sny ostatniej nocy.


 

 




Tak mija czas – tu w moim świecie,


Gdzie słońce i księżyc to jedność,


A rosa zlewa się z łzami.

