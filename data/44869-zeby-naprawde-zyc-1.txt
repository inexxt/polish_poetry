



Megadolina jak Rów Mariański




WYZNANIE JADWIGI KAMIŃSKIEJ Z 2C


DNIA:15 LUTEGO 2002


CZAS: nuuudna lekcja historii


MIEJSCE: brzydka w chaj sala nr.13 z wielkim grzybem na suficie,3 LO, Poznań


Nie chce mi się żyć, bo:


-utyłam 80 dag i jestem gruba jak szafa;


-wciąż mam napady głodu;


-robię gnój na lekcjach; wyrzucą mnie ze szkoły;


-nie dostałam ANI JEDNEJ walentynki od chłopaka; 


-Wiktor, Maciej i Dominik nie mówią mi „cześć”na korytarzu; 


- Krzychu z Longa się nie odezwał;


-Jurek
-----| |------ -- -------| |----------


-Tomek z Galaxy -----| |---------


-Lolas
-----| |--------- -------| |----------
 


- wciąż się kłócę ze starszą;


- w 2 knajpach pod rząd nie chcieli mi sprzedać browara;


- mam 2 laki na czysto z fizyki; będę mieć kibel;


- nie mam kasy na Zajebistą, najkrótszą spódnicę z Orsaya;


- mam obleśnego syfa na brodzie;


- Piciu, Boguś i Maks powiedzieli mi, że się PUSZCZAM!!!


Napisałam to wszystko z tyłu zeszytu do historii i podałam Mai.


Uczyliście się na geografii o Rowie Mariańskim? To najgłębsza depresja świata.


Nie wiem, gdzie się znajduje, ale wiem, ze mam MEGADOLINĘ głębokości co najmniej tego rowu i to już od 2 dni!


Zaczęło się w Walentynki. Jak już wspomniałam, nie dostałam żadnej kartki ani nawet smsa z życzeniami!:( Do tego wszyscy trzej kolesie ze szkoły, którzy mi się podobają:Wiktor, Maciej i Dominik dali mi do zrozumienia, ze wala mnie przez wielkie W- nawet nie powiedzieli mi „cześć”! Musiałam zatem beznadziejnie wyglądać w czerwonym golfie, z włosami upiętymi w „rogi” czerwonymi gumkami.(Czerwony= kolor miłości, obowiązujący w naszej durnej szkole w durne Walentynki).


Już od początku było coś ze mną nie tak. Ale moje nerwy puściły w auli, kiedy kumpela z klasy- Ala-śpiewała ze swoją siorą Magdą „Time of my Life”.


-Dzisiaj, moi kochani, po raz pierwszy wystąpi dla nas Alicja Stańko z 
mojej
 klasy-podkreśliła oczywiście nasza wychowawczyni Ryszarda. Przeżywała ten fakt jak mrówka okres, wystrojona oczywiście w swój ulubiony oczojebny, czerwony kostium i kozaki w lamparcie cętki. Miałam ochotę na jej widok puścić bełta.


- Alu, chciałabyś komuś zadedykować piosenkę? -Spytała, szczerząc w fałszywym uśmiechu beżowe ząbki. Żywa antyreklama fajek.


Alicja spojrzała w kierunku drzwi, gdzie stał jej chłopak Bara ściskając w skoksowanej łapie bukiet róż. Koksy i róże- super połączenie, nie ma co.


-Zawsze nienawidziłam Walentynek. -Wyznała do mikrofonu.


-Byłam sama i to wszystko wydawało mi się takie sztuczne, na pokaz. Ale teraz to się zmieniło. Chciałabym zadedykować ta piosenkę mojemu kochanemu Bartkowi. Dzięki tobie nie jest mi już smutno w Walentynki. -Powiedziała, patrząc na niego oczami spaniela.


-A ja wszystkim, którzy są tacy szczęśliwi i zakochani jak Ala i ja! -Krzyknęła Magda, obdarzając takim samym spojrzeniem swojego Grzesia.


No i zaczęły śpiewać.


Kiedy tak patrzyłam na nie, całą resztę tak szczęśliwie zakochanych koleżanek, Barę z różami, łzy same napłynęły mi do oczu.


Dlaczego? Przecież zawsze pasowało mi, że nie mam chłopaka i mogę robić co chcę! Nigdy nie ciągnęło mnie do łzawej WNM.(Wielka, nieskończona miłość.) Całe życie z jednym facetem? Nudy!


Ale dziś chyba pierwszy raz w życiu pożałowałam, ze jestem sama i nikt nie czeka na mnie nawet z jedną małą różyczką. Czy to przez mój wielki brzuch?:(


Do tego Dirty Dancing zalicza się do filmów, na których wyję za każdym razem, gdy je oglądam. Pozostałe to:


A)Miasto Aniołów


B) Szkoła Uwodzenia


C)Shrek (nie śmiejcie się! Jak nie zdołowało was kiedy usłyszał od księżniczki, ze jest brzydki, to albo ściemniacie albo nie macie serca. )


Chwila! Nie poryczałam się, jak oglądałam Dirty Dancing z Maksem (taki towarek z osiedla,wygląd:8,5/10) i miałam rzęsy pomalowane niewodoodpornym tuszem.


Ale tu nie ma żadnego Maksa…


Domyślacie się chyba zakończenia tej sceny: dyskretnie uciekłam do kibelka i rozbeczałam się na dobre, rozmazując sobie tworzony przez pół godziny makijaż. Kiedy zmyłam jego nędzne resztki (jak zwykle nie było nawet odrobiny mydła i papieru),poszłam do Rabu(szkolny bar) zafundować sobie w ramach terapii drożdżówkę z budyniem. No i przygotowałam się psychicznie na:


1)widok szczęśliwych, wystrojonych na czerwono parek;


2) tłumaczenie zaniepokojonym kumpelom, że chciało mi się siku, a potem zagadałam się na korytarzu z księdzem;


3) dwie upojne godziny polskiego z Ryszardą;


4) głupi uśmiech jak po MEGADŻOJU, wskazujący, że jest mi super bez faceta i nie chcę tego zmieniać;


W chacie, żeby się pocieszyć, oglądałam na video Straszny Film, ale Rów Mariański nie zniknął nawet, kiedy Susie ugryzła „rurkę z kremem”
J
 (normalnie uwielbiam ta scenę!)


A kumpelom nie chciałam psuć dnia- miały przecież na głowie znacznie przyjemniejsze sprawy: Alę czekała impreza z Barą w Galary i GSS (głęboko satysfakcjonujący seks), Maja jechała na romantyczny trójkącik z podobno najlepszym towarem z Operki i Martini, a Sandra od rana jarała z jakimiś koksami.


Tak więc rolę mojego terapeuty odegrało video, wuchta słodyczy i wysępione od babci Przeminęło z Wiatrem, które czytałam pół nocy. 


Taka Scarlett to miała fajnie. Zaliczyła trzech mężów, romansik na boku, i jeszcze dostała pod koniec pełno ciuchów i futro…


Tez bym tak chciała. Nawet jestem skromniejsza- nie chcę futra! Wystarczy ta kiecka z Orsaya. Naturalnie nie zakochałabym się w moim Rettcie- po co? Żeby mieć doła jak mnie zostawi? I tak by mi się szybko znudził. Po jakimś czasie znalazłabym sobie kogoś innego- mało to na świecie fajnych facetów, którzy lubią kupować laskom prezenty?


Ale żeby tego wszystkiego dokonać, musiałabym chyba tak jak Scarlett 40 centymetrów w pasie. A to się chyba nigdy nie stanie….:(


Za to wieczorem zadzwoniła Żaba i dobiła mnie kompletnie:


-Pamiętasz ,że jutro robimy u mnie scenkę kabaretową? 

