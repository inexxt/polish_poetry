

 




to ty mnie zatrzymałeś w rozszerzonej źrenicy 


a nie drzewa rozbite za oknem w tysiące mgnień 


bogatszy o łzę odbitą w szybie na alarm 


twoje oczy odbiły się obok mojej twarzy 


patrzyłeś nierealnie jak w zwierzenie 


na następnej stacji wymknąłeś się daleko
 


w księżyc w gwiazdę polarną w wielowymiar 


kończy się kolejna stacja 


wyrasta bilbord słup drzewo 


cały las drzew 


przykrywam się kurtką jak korą 


w metalicznym guziku odbija się miejsce obok 


kolejne spojrzenie 


zasypiam żeby się nie narażać 


do następnej stacji dokładnie tyle czasu ile trzeba




















Wrocław-Leszno, 28.11.2009 r
.


 























