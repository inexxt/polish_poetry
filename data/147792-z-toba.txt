
        Wytoczywszy się
z poszwy polnej mięty
Zobaczyłem Ciebie...
Skończyłaś zbierać zawilce
biegniesz do mnie
Krokiem tak zwiewnym
jak majowy dmuchawiec
Jeszcze tylko 
dwie wieczności
Zbiegniemy razem
w ciepłą dolinę
To jak całować konwalie
choć Ty nie ulecisz latem
Na łożu z powietrza 
znów będziemy grzeszyć
Martwią się nasze anioły
co tym razem powiedzą Bogu
A Ten jeśli nie zechce 
to niech nie odpuszcza
Wieczność patrzy...
wieczność trwa...
Choć co mi po eonach
dziś mam łąkę i Ciebie...

