

One wszystkie mają takie same usta
Jak manekiny za grubymi szybami
Każda spojrzenie ma tak samo puste
Nie proszę Panią my się nie znamy

Te same płaszcze wiązane na biodrach 
Spojrzenia artystek znad Sekwany
Każda jest chyba tak samo dobra
Nie proszę Panią my się nie znamy

Wielkie galerie, szkła, schody, światła
Tor biegu myśli nieokiełznany
Plany ściśnięte w wąskie imadła
Nie proszę Panią my się nie znamy

Długie szale jak noce przy ziemii
Ich słowa jak noże otworzą Ci rany
Pozór to wszystko co o sobie wiemy 
I nigdy nic więcej nie będzie nam dane

Twe zimne oczy przyprawiają o dreszcze
Gdy wzrok obcych ludzi strząsasz jak wodę
I nie wiem naprawdę po co tu jesteś
Bo ja na pewno nie jestem powodem

