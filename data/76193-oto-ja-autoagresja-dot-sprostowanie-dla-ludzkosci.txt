

    
OTO JA, AUTOAGRESJA- SPROSTOWANIE DLA LUDZKOŚCI


 


Powiedziała, że odchodzi


Życząc mi śmierci na do widzenia (o, ja nieśmiertelna!)


Tak bardzo ją krzywdziłam,


Raniłam, niczym sztylet wbijany prosto w serce...


 


Cierpiała katusze, 


Błagała, abym przestała,


A mnie bawiła Jej rozpacz.


Ciągły ból, strach i niemożność ucieczki...


 


Dzień po dniu, miesiąc po miesiącu


Byłam z Nią, obok Niej,


Śmiejąc się z Jej nieświadomości...


Kiedyś myślała bowiem, że wygrała!


 


Ale ja wróciłam ze zdwojoną siłą,


Przybyłam wtedy po to, by Ją zniszczyć.


To był grudzień.


Płakała na mrozie.


 


Łzy spływały Jej po policzkach


Ona tak bardzo się mnie bała...


Wiedząc, że ja jestem Jej rozwiązaniem, 


Jedynym, który ukoi Jej ból.


 


Wiedziała też, że jestem przekleństwem,


Zarazą, obłędem, nałogiem.


Wiedziała wtedy, że już nie wygra.


A ja? A ja ironicznie śmiałam się Jej w twarz...


 


Jestem Autoagresją.


Jestem Żyletką.


Jestem cierpieniem i krwią.


Ona ucieka, mówi, że nie wróci...


 


Ja wiem, że stanie się inaczej.


To tylko kwestia czasu...


 


                                              
 


 


 

