

kiedy słucha się tego człowieka 
odnosi się wrażenie że jego głos płynie
by dotknąć tych którzy przyszli 
że siada z nimi na krzesłach prosi o wino
i zostanie bo tak ładny dziś mamy wieczór
niebo czyste
choć wydaje się że jego głos jest dymem
pyłem albo wodą może być że jest tym wszystkim
potrafi patrzeć z dwóch miejsc tak i loki ma puszczone 
nie męsko wzdłuż długiej szyi i uszu
one słuchają tej pani w długich rękawiczkach
jest tak  przerażająco piękna że musi jej być zimno
chociażby dlatego mógłby oddać jej część swoich ubrań
tylko wyjmie z kieszeni okulary

