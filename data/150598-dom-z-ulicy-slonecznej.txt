
        W moim bloku ....
    Stara bohema poukładała się już spać
Tu błędne ogniki znalazły swoje m4 spokoju
Mój blok od piwnicy po najwyższą antenę
zawsze pełen śmiechu i dobrych rad
    Drzwi  bez szklanych oczu 
nie patrzą niechętnie zawsze półotwarte
zapraszają do siebie
na szklankę mocnej herbaty
    Wcale nie szkoda zapomnieć kluczy
pan Rysiek-złota rączka wpuści do warsztatu
 I będzie opowiadał o swojej miłości
tranzystorze elektronowym 
    A na ławce pod oknem 
dwadzieścia lat z okładem niemalowanej
kolejne pokolenie dzieci słonecznika
wypycha cyganerię wieczorem do mieszkań
    Czas płynie tu wolno
odmierzany skrzypieniem huśtawki 
tyleż monotonnym co i kojącym
bo znam tu każdy kąt i wszystkie kąty są moje
    Dał mi mój Dom szkołę życia
i tą piłkarską i tą pierwszej miłości
Daj Boże żebym mógł tu wracać
zawsze kiedy wielkie miasto zbrzydnie mi doszczętnie
    