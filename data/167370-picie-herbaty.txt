

rana po oparzeniu zagoiła się dosyć szybko
blizna widoczna tylko po dłuższym spojrzeniu
skóra z trudem pamiętam o kataklizmie

umysł wciąż boi się złotego nektaru
pełnego słońca zamkniętego w starannie pociętych liściach
pachnącego dłońmi czule niszczącymi mało znaczącą roślinę
bo wszystko co piękne 
nosi na sobie płacz i ból
pozornie nieczujących

kiedyś drgająca z podniecenia ręka
zapomniała o należnym szacunku
okpiła środki ostrożności
obeszła się z nim nieostrożnie

została skarcona bólem
i tygodniami rekonwalescencji

kiedy znów podniesie czajnik
by okiełznać czarnowidzące liście
kiedy podejmie ryzyko
okupione cudowną nagrodą

oby zanim tonąc
umrze z pragnienia

