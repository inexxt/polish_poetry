

„Motyli język”

 






 


Słychać w oddali lekki dźwięk strun gitary,


jakby boskie dziecię kołysały nimfy wiatru.


Świat wokół tańczy walca,


unosząc się w takt oddechów zakochanej pary.


Pod ołtarzem stoi samotny motyl.


Na obrazie ojciec całuje córkę…


Oczy wszystkich patrzą na te małe


stworzenia, biegające boso po miękkiej trawie.




 


Boso…


i bezszelestnie.




 


Po niebie wirują odłamki obłoków,


zrywając Słoneczniki Van Goga.


Stefan trzyma cudowną, jasnowłosą dziewczynkę


w ramionach, tak jak potrafi tylko ktoś bliski.




 


Mocno…


i nierozerwalnie. 




 


Pod oknem siedzi Anioł, doglądając Podopiecznej


swymi bystrymi oczami.


Czerwone wargi chłopaka błyszczą ponad wszystkim.


Ktoś trzyma w dłoniach zamarznięte Księżycowe Jezioro.




 


Nie widać końca…




 


Srebrna obrączka lśni w błękicie słońca,


spoczywając na dłoniach Żony.




 


Błękitnie… 


i niezwykle. 




 


Jest tak jak być powinno.




 


Kiedy Bóg mnie stworzył,


widziałam swoje odbicie


w Jego pięknych, niebieskich oczach…




 




 




 




 




 




 




 




 




 


Agata – Kornelia Kucińska

 



