

Jeśli nie chwilą istnienia i zniknięcia
Jeśli nie najprzedniejszym dowcipem
Jeśli nie śmiercią już od poczęcia
To czymże naprawdę jest życie?

Jeśli nie jest idealnym kołem
Jeśli nie wężem co ogon swój gryzie
Jeśli nie ciężarem zginającym wolę
To czymże w istocie jest życie?

Jeśli nie ciągłą sztuki kontemplacją
Jeśli nie pogonią za zachwytem
Jeśli nie kolejną myśli wariacją
To czymże wypełnić mam życie?

Jeśli nie z głową uniesioną wysoko
Jeśli nie szaleńca potępieńczym skowytem
Jeśli nie spadaniem poprzez obłoki
To powiedz jak skończy się życie?

