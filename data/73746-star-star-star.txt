

 


Otoczona poświatą wieczornego chłodu


Spoglądam na niebo i gubię rachubę.


Dni zliczone mijają bezpowrotnie,


lecz przyszłość nadal się nie rysuje.


Nadchodzi zapomnienie – oddechu wczorajszego,


Myśli przeciętnej, spojrzenia zgubionego.


 


Z sercem na rozdrożu – umieram;


W samotności i bez nadziei na jutro.


 


Oczy mi już zarosły łzawą zasłoną,


niczym mgłą; nad burym jeziorem


zagubionej myśli i czynu


Na bezdechu obserwuje


jak rzęsy niczym drzewa


uginają się w nieznane,


jakby chciały osiągnąć niemożliwe.


 


Ale czas już dobiegł końca,


chwila się skończyła,


umknęła niczym chmura,


która nie zdążyła oddać jeszcze deszczu.


Pozostała tylko świadomość niespełnienia


i przynależności do czegoś
czego już nie ma...
                                     

