

„***”


 


jestem drzewem z bajki o Czerwonym Kapturku


tym czwartym które mija gdy wchodzi do lasu


ona łamie mi gałęzie i tnie nożem korę


zupełnie jak wszystkim innym drzewom dookoła


a ja nic zrobić nie mogę jedynie z lekka szeleszczę liśćmi


 


jestem kwiatem na łące po której Kapturek przebiega


chronionym gatunkiem lecz ona mnie zrywa


i gubi mnie wśród innych z mojego gatunku w bukiecie dla babci


teraz powoli umieram z innymi od zacisku jej rączki


by nigdy nie ucieszyć oczu babci


 


jestem cegłą w ścianie od domku babunie


widzę jak co dzień Kapturek tynk ze mnie obrywa


z czasem przez to się skruszę bo wilgoć mnie dosięgnie


dlatego znoszę to biernie i tkwię milcząc jak kamień


czekając kiedy spadnę na ziemie zarosnę trawą i już nie będzie

