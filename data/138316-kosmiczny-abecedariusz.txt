

,,Kosmiczny abecedariusz"
Ascetyczne pomieszczenie sterowca kusi i
Boli swą surowością fantazyjnych kształtów
Cokolwiek by nie zadeklarować pasażerom
Dla ludzi nie są to zaiste warunki naturalne.
Esencja codzienności została daleko  za nimi
Faworyzując kosmiczną przestrzeń powietrzną
Gdzieniegdzie w umysłach pojawia się wątpliwość
Humanistyczna typowo obawa przed nieznanym
I przeradza się w niepohamowaną chęć ucieczki.
Jakkolwiek zasadnej już tylko częściowo, bo zbyt późnej
Ktoś z zewnątrz może nie rozumieć genezy tej wyprawy
Lakoniczne wiadomości nie dostarczają bowiem wiedzy
Można jednak pokusić się o odgadnięcie motywacji:
Nikczemne pragnienie zysku, blichtru, władzy i pieniędzy
O! jak stare i jaką ceną obciążone są tak niskie żądze
Połowicznie tylko mogą zadowalać posiadacza wszakże 
Rachunki w takich wypadkach zawsze dają ujemny bilans
Satysfakcja z zaspokojenia nie załagodzi ogromu strat
Tak rozmyślać można całymi latami w uczuciu strachu
Uchodzić zdecydowanie nie sposób jednak frapujące, że
Walka o materię czasem przesłania umiejętność kontroli
Zostawiając słabą istotę na pastwę jej własnych decyzji.

