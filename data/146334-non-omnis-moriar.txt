
        wszystko na co patrzę ma już swoje miejsce
jest jaskrawe i rzuca cienie a one tańczą na językach czytających
podnosi dłonie i śpiewa a ja patrzę i wiem że szybko się zmęczy
złoży ręce  
pozwoli się okryć pogłaskać po twarzy
popatrzy tępo na okno może na sufit
najpewniej zostanie jednak na poręczy
w końcu ma tutaj swoje miejsce
za długo o nie walczyło żeby teraz wstać
a ona jest biała i staje się  zielona
mówię teraz  o koszuli  w paski co kiedyś były jak niebo
i dach kiosku za rogiem -więc ona opada 
ale wszystko ma swoje miejsce i nie pamięta już
że tam stało nie czuje że padał wtedy deszcz i wiał wiatr 
upada ale nie -nie leci -leży przecież w łóżku
skoro już leży nikt nie zauważył jak spadało
    