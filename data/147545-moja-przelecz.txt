
        Już chyba najstarsi
zostali sami 
Pani Krystyna i jej mąż
starszy niż prorok Ezechiel
Jest jeszcze stara lipa
lecz już pusta w środku
rzadko coś opowie
Przeszli przez życie bez mapy
bo i po co, świat ich jest mały
zaczyna się na przełęczy
kończy na mszy wieczornej
I kompas Im zbędny
święta Paraskewia wskazuje kierunek
jeden-w niebo
W starym Łopienniku nawet czas się zatrzymał
kiedy spłonęła dzwonnica kościelna
nieszczęsna ofiara
sfrustrowanego sołdata
Wszystko tam stare, wiecznie jesienne
nawet bukiet z pięćdziesiątej rocznicy
pochyla się już ku ziemi
Jest jeszcze Krzyś
przysyłamy raz w roku stalową gwiazdą
maluje na suchych deszczułkach
złote pejzaże i smutne madonny

