

Wiem co czułem, gdy zasypiałaś obok, a ja wpatrzony w Ciebie bałem się, że
przyjdzie mrok i wszystko zniknie niczym sen. Wiem już czym są poranki bez tej
świadomości, że uśmiechnę się do Ciebie i dam choć trochę swej radości. I to, że
na jawie nie będzie nam dane spotkać się, że pozostał mi już tylko o Tobie
piękny sen, też już wiem. Wiem nawet o ludziach niestworzonych do marzenia, tak
jak i snach niemożliwych do urzeczywistnienia. Wiem, jak cudowny był czas
spędzony z Tobą i jak żałośnie pusty jest teraz, moja Ty tamtego żywota ozdobo.

