

Białe, nagie ściany


smutnie stoją na tym placu,


gdzie wiatr już nie dociera,


a krople deszczu 


tylko czasem łagodnie obmyją


spieczoną w niepamięci ziemię.


 

 




Mówią, że tu nie ma życia,


że to plac zapomnienia,


gdzie jedynym gościem


jest poranna rosa,


co pogłaszcze, dotknie,


zwilży spieczone wargi.


 

 




Lecz gdy tu przyjdziesz,


zobaczysz może, 


spojrzenia dawnych lat,


stare myśli,


które tam mieszkają.


 

 




Zobaczysz może


echa pięknych marzeń,


co przyćmione przeszłością,


kurczowo trzymając się ścian


(chropowatych i oschłych)


żyją na tym placu


            
            
co zwą go zapomnianym.

