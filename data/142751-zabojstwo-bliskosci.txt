

mogłabym zabić tę bliskość
jednym martwym spojrzeniem
wystarczy spuścić
wzrok tylko
wykonać ofiary zlecenie


                


mogłabym zabić w uległości
wsłuchując się w krzyk rozpaczy
krzyk ofiary proszący
o zimną śmierć bez nadznaczeń


             


mogłabym prośby wysłuchać
uszka nadstawić choćby
mogłabym przecież być głucha
na wygłos tęsknoty tej prośby


          


mogłabym zabić
tę bliskość
w ślepym głuchoty współczuciu
mogłabym nie zauważyć
strachu - popędu do smutku


                


mogłabym strach przeoczyć
mogłabym nieść  p o m o c  posłusznie
mogłabym nie chcieć spoglądać
w oczy proszące tak dumnie


    


a mogłabym wzroku nie spuszczać
i mogłabym pod tą prośbą
znaleźć i zamordować
smutek i strach bliskością

