
        Wielkie przyjęcie, ludzie
 wypadają oknami, a ja
 nie mogę się powstrzymać, i wzdłuż
 parapetu, nieśmiale bo jednak chłodny.
 Ostatni raz, pozwalam sobie
 póki krew jeszcze szkarłatna
 i ostatki wilgoci kanałami,
 jak szczury wyklęte, sprowadzone do podziemia.
 I drżą ręce,
 a tam, sinusoidalny grymas
 w obojętności tonie, szkarłacie
 to idealny kolor dla twoich oczu.
 
 Tam na dole morze wpatrzone,
 każdy niesie parę niebieską
 I światła nawet przez powieki przechodzą
 wolność, równość, braterstwo
 Coś czego nikt nie pamięta,
 i my zapomnieliśmy przez to umieranie.
    