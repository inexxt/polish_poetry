

ręce drżące oczekiwaniem
w połowie drogi
porządkują  papiery  
na szafce obok łóżka
ogrom wszechświata
tak bardzo  nieważny
zamknięty w dziurze przełyku
niszczeje
pragnienie  wrzeszczące
błagalnie
obijające się o ścianę czaszki
dobija się do  drzwi rozumu
pięściami bezsilnymi
-brak wejścia
nogi bez  ruchu
kursują bezustannie
nie wiedząc dokąd
niemy krzyk i  parada
niespełnienia
i tylko twoje  usta
opoką
stop-klatką
wszystkim

