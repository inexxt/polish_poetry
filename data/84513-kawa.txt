

Sześćset sześćdziesiąt

 




sześć łyżeczek

 




to bardzo mocna kawa

 




przyjemny zapach spalenizny

 




i gęsta smoła

 




które wciskają się w każdą szczelinę

 




drobne pęknięcia

 




gdy wrzątek zalewa zmielone ziarna

 




Pijąc z każdym łykiem wypełniasz cyrograf

 




a nie nazwany niepokój, który tkwił w żołądku

 




otrzymuje imię

 




      
      
ponad każde imię

 




 

 




Zło już nie jest banalne

 




Błędy nie są głupotą

 




lecz sabotażem

 




walką po stronie

 




walką w imię

 




      
      
ponad wszelkie imię

 




 

 




I kiedy potem w środku nocy

 




nie mogąc zasnąć patrzysz przez okno

 




a gwiazdy odbijają się na jej czarnej

 




napiętej powierzchni

 




i jest duszno

 




bezduszno jak przedtem

