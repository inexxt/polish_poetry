

Kiedy pierwszy raz mężczyzna
spojrzał na moje marcepanowe ciało
i zaczął taniec godowy
pojawiło się wielkie zdziwienie
i śmiech, że to takie proste
i smutek, że to takie proste 
Migdałowe oczy ciało migdałowate migdalenie się
mgliste przeczucie władzy
marcepanowych biustów, warg i pup
i śmiech
i smutek
Zaczęłam pisać pokraczne wiersze
że to takie gorzkie
że mężczyźni by chcieli tylko
a ja przecież chcę tylko
Potem świadomość i podświadomość obecnego układu sił
prowadziła do niehumanitarnych testów
pozwalających mi przeżyć trochę łatwiej
nie dostać mandatu albo dostać szarlotkę królewską
i śmiech
i smutek
i  

