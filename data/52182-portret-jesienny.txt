

Długa podróż w głąb piwnych oczu
i duszy złamanej jak kwiat.
Uśmiech na w pół bolesny.

Żart mój zniknął jak słońce
gdzieś tam za tymi oczyma,
za słowami o wrażliwości,
pełnymi prośby o zrozumienie.

Na korytarzu, na fortepianie, w głębi fotela,
wszędzie czają się małe smutki.
Lepki pył milczenia osiada na wargach,
dusząc ostatnie ślady radości.

Pożegnanie w korytarzyku,
niespodziewane objęcie,
pełne ukrytej nadziei i szczęścia.
Jak gdyby ktoś okno na oścież otworzył
tej duszy mądrej i wielkiej,
jakże zmęczonej tym światem.

Odgłos pocałunku
zawisł na uchu jak kolczyk.
Kołysze się lekko
i cicho.

