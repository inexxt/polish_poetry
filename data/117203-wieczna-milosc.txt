

Jesień... Park...
Siedzimy na ławce,
Patrzymy
Na spadające liście -
Lekkie, kolorowe, tańczące,
Martwe...
Chwytam Cię za rękę,
Uśmiechamy się do siebie.
Mówię, że Cię kocham;
Tak bardzo lubię to robić!
A Ty odpowiadasz,
Że nigdy mnie nie opuścisz...
	
Siedzimy tak wtuleni w siebie,
A obok przechodzą ludzie.
Wszyscy
Patrzą na nas -
Jedni uśmiechają się
Dziwnie,
Inni przyspieszają kroku,
Inni przystają z boku
I wpatrują się...
Pytam Cię: Dlaczego?
Bo tak bardzo się kochamy - 
Słyszę w odpowiedzi.

Wracamy do domu.
Noc...
Kładę się do łóżka.
Czuję chłód...
Poduszka obok
Jest zimna
A pościeli nie rozgrzeją
Nasze splecione w rozkoszy ciała...
Kocham Cię... Tak bardzo...
Dzisiaj minęły 3 lata
Od Twojej śmierci...

