
        Stańczyku...? Ty siedzisz...?
 Głowę zwiesiłeś...
 
 Milczysz uparcie, blady i niemy...
 Ręce splecione – czy do modlitwy?
 A oni wciąż tańczą, kiedy Ty płaczesz...
 List obok Ciebie: to Smoleńsk... stracony!
 
 Czerwień twej szaty... jak czerwień flagi,
 Łzy twoje jak koraliki różańców
 Które trzymali, gdy strzelali im w głowy –
 Ich ciała spadały kolejno, jak worki...
 
 Ziemia w której legli,
 Tak pełna krwi naszej...
 Niech będzie przeklęta!
 Niewarta ni kropli...
 
 Oto...
 Bije dzwon twego króla...
 
 Obwieszcza wszerz, że cień sięgnął Orła...
 Że biel z czerwienią krwawią
 Na płonącym skrzydle, i milczą
 Ci, co mieli mówić: „Gloria...”
 
 Byłeś tam wtedy, gdy go wieszali,
 Odlanego z armat czarnego zakonu.
 Widziałeś ten stop, ukuty przez Polskę
 Z krwi jej i z łez, z jej marzeń i trudów.
 
 Cóż myślałeś w ten dzień
 (Których było tak mało...),
 Widząc ten dzwon, ten symbol tryumfu?
 Czy bałeś się, ile razy będzie nam bił...?
 
 Czy też wierzyłeś,
 Że wszystko przetrwamy?
    