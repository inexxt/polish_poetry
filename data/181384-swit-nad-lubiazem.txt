

ŚWIT NAD LUBIĄŻEM


Szmaragdowa toń wody
 wabi mnie o świcie.
 Słońce zagląda przez firanę mgły...                                                                                                                 
daje migotliwy blask
 falom czesanym wiatrem.




Okoliczne ptaki ogłaszają pobudkę!
 
 Uklejki rozpoczęły poranną gimnastykę,
 odważniejsze ćwiczą salta
 i rysują koła rozciągające się 
 na powierzchni.
 Drapieżniki ruszyły na śniadanie!
 Drobnica wyskakuje nad wodę
 w obronie życia...
 
 Cyranki o poranku
 opuszczają sypialnie w trzcinach
 i zrywają się do lotu...
 Perkozy dają nura,
 a nury wynurzają się.
 Tylko łabędzie majestatycznie
 kołyszą się na falach...
 
 Po kąpieli w rosie
 wiatr rozczesuje włosy drzew.
 Przeglądają się w lustrze...
 Zadowolone ze swej urody,
 gotowe na powitanie dnia.
 Tęczowa kropla spływa nasycona
 świeżym zapachem liścia...
 
Zarzucam wędkę... 
 
 



