
        nie zasłużyłem nawet, aby posmakować 
porcelanowo maleńkiej łyżeczki soli
z całej beczki
jeżeli pytasz mnie oczywiście
o brodatego w niezwykłość filozofa 
bardzo często nie mam też pojęcia 
jak rozwiązać poranny czy wieczorowy supełek,
zawiązany niezdarnie przez kilkuletnią istotę
(na dodatek sprawdziłem, że wcale nie daje 
władzy wykraczającej poza objętość dłoni)
za to wierzę uparcie
w sensowność historii bez sensu
moja głowa pełna urywanych zdań
i szorstka faktura twarzy
również

