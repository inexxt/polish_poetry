

Każdemu napotkanemu na ulicy
powinowatemu w Jezusie Chrystusie,
synu Boga, bez którego zrobiło się
tak cholernie nudno

powiadam:

Bracie, nie wierz nigdy kobiecie
bowiem jest napisane w Piśmie:
Kobieta zdradzi cię i do grzechu
nakłoni, gdyż taka jest jej natura.

Ale są dwa wyjątki: aktorka i dziwka.
Aktorka i dziwka to szczere kobiety;
możesz im wierzyć nawet, gdy kłamią.

Następnie powiadam:

Siostro, ty dajesz mężczyźnie
wielkie i głupie szczęście spokoju
niech będzie mu ono najsłodszą agonią.
Nie powinno się umierać z innego powodu.

