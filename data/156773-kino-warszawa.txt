

znalazłem twoje ślady w Kinie Warszawa


letnia sukienka i opalone nogi


w projekcjach plakatów słychać stukot


równy pomrukowi taśmy


po schodach biegniesz na górę


przed małym siadasz okienkiem i już


cała jesteś w ujęciach
  
zbliżeniach




oczy te same słoneczne uważnie śledzą


celulozowe westchnienia 


miłość i śmierć 


w mroku tańczące seanse


 


 


zdrapujesz z kolan spojrzenia chłopców usta lekko rozchylasz 


film urywa się zapętla na szpuli światło się wdziera do myśli


 


 


zapytałem sprzątaczki czy pracuje tu jeszcze twój ojciec


„A nie wiem, a pan znajomy?”


„Nie proszę pani, wie pani, kochałem się kiedyś w jego córce”


„I co ? Pewnie się pan z nią ożenił, tak to w życiu bywa” 


„Nic z tych rzeczy proszę pani, jak kochałem się jak w filmie”


 


 


(wrocław, kino
  
w-wa, 28.11.2008)

 





