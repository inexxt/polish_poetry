
        tu jest tak proszę ja was
 że razem wgryzamy się w jedną brzoskwinię
 i spijamy sok ze swoich bród
 
 tu jest tak proszę ja was 
 że marzenia wsiąkają w prześcieradło
 i rano na sali bardzo śmierdzi
 
 tu jest tak, że czasem nawet
 przy starym disco polo
 zakochujemy się w sobie
 
 tu jest tak, że dwa razy dziennie
 pozwalają nam pokazać język
 przy okazji patrząc czy połknęliśmy leki
    