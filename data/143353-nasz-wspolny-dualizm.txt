

Najstarszy, Największy,


Najlepszy, Najmądrzejszy,


Najpiękniejszy


lecz nie dziś.


W obdartych ciuchach cuchniesz codziennością.


Co się stało z błyskiem w oku


gdy mówiłam ci o odkryciach Galileusza,


o prędkościach kosmicznych, wszystkich czterech.


 


Cztery strony świata.


Cztery fazy księżyca.


Cztery części podzielonej duszy twoim myśliwskim nożem


 


i echo odbijające się od czterech ścian kuchni:


"Wytrzyj dobrze ostrze, bo zardzewieje".

