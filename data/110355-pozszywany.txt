

"Pozszywany"








Kołacze się w nim ta metalowa kulka.

 




Obija się o płuca,

 




wskakuje w komory serca,

 




rani ujścia trzustki.

 






 




Ta metalowa kulka biega po puszce czaszki.

 




Jeden na milion.

 




Kołacze się w nim ta zimna myśl.

 




Zawsze można uratować choćby małą cząstkę.

 






 




Gabriel…

 




w nim pustka jest bardziej pełna.

 




Kiedy nic nie jest sobą, wszystko jest niczym.

 




Światło gaśnie,

 




usta milkną,

 




krew krzepnie.

 






 




Moc szybkiego przejaśnienia

 




to zwykła strata czasu.

 






 




Błogosławić całe stany zatracone w Raju.

 




Otumanić bliską perspektywę śmierci w życiu.

 






 




Kołacze się w nim ta metalowa łaska.

 




Uriel…

 




w nim głupota popada w ruinę.

 




Za nim Rafał…

 




Podróż tonie w niepokoju,

 




morza sypią się na głowy.

 






 




Później Michał…

 




sama pycha wpada do zapomnianej śmieszności lasów.

 






 




Kołacze się w nim ta metalowa miłość.

 




Pozszywali Go z odłamków Archaniołów,

 




by mógł bronić ognia.

 






 




Metalowa kulka tnie żyły i rozrywa wnętrze.

 




Wczoraj było dzisiaj,

 




dzisiaj jest jutro,

 




jutro będzie nigdy…

 






 




Kawałki Archaniołów pozszywane nicią ciszy.

 




Metalowa zimna pęknięta Struna.

 






 




Pozszywali Go z odłamków skrzydeł,

 




z odłamków kropel,

 




z odłamków chmur.

 






 




Zawsze można uratować choćby małą cząstkę…








Agata-Kornelia Kucińska

 



