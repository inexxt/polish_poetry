

„Zabawka”

 






 




Jak szklany bąk na wodzie


wiruje wszechobecny oddech.




 




Kochankowie głaszczą się po włosach.


Kłosy zbóż w ruchu.


Zawsze coś spada na ziemię.




 




Jak wirujący bąk w trawie


chowa się ograniczona rzeczywistość.




 




Muzyka to tylko kłamstwa.


Nikt nie potrafi naśladować Nieba,


choć są blisko…




 




Jak pęknięty szklany bąk


leży rozpruta kołdra bycia.




 




Ktoś otruł Dzień – 


zamach był doskonały.


Wystarczyło zamknąć oczy.




 




Sny błąkają się po łąkach.


Nie mogą dostać drugiej szansy.




 




Jak osamotniony, zakrwawiony bąk


w pustym domu,


czołga się bliskość wieczności.




 




Nie zwracać uwagi na światło?


Krzątać się w mogiłach elektryczności?


Zurbanizować historyczny czas?




 




Jak szklany bąk na wodzie


stąpa magnetyczna lalka.


Korbka nie kręci się od wieków,


a ona nadal śpiewa.




 




Na samym końcu tunelu


nie ma światła,


to tylko odbłysk duszy


w obiektywie aparatu świętego Piotra.




 




Ostatnie zdjęcie dla bliskich.




 




Jak wirujący bąk pęknięty na dwoje…




 




To nie światło – 


to dusza, moi mili.


- Dusza.




 




 


Agata – Kornelia Kucińska

 



