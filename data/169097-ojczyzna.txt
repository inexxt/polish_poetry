



Ojczyzna






Dziś do ogni boskich  nie jest podźwignięta
bo pod narodem brak jest mocy ducha i wiatr
wieje pod spodem – 
bo śmierć na żaglach okrętu – jeszcze nie jest
zdjęta.
Ulituj się matko niebieskiego Pana – 
Pani co w złotej koronie
od Opolczyka na polskim tronie
zasiadasz,
by ojczyzna nie zaginęła i to
bezpowrotnie
dla której każda smakuje trucizna,
by jednak ta... co „...Minęła także” i to
wielokrotnie
i w blasku lontów złotych każda broni się reduta
nam nie przeminęła –  
i nałóż moc ducha... na jej umęczone skronie
na wieki wraz z insignią "Polonia restituta" – 
by stanęła przed Panem – w zbawienia koronie.
 


 


 

