
        Szukam cię w blasku słońca i płomieniu świecy,
Podążam jasnym szlakiem i ciemnymi korytarzami,
Zaglądam do schowanych w cierniach kwiatów marzeń,
Przemierzam nową rzekę sytuacji
I pokonuję rwący nurt marazmu
Szukam cię w nieważkich chwilach codzienności
Przystaję gdy słyszę szepty aniołów,
Wyciągam rękę do zamglonych postaci,
I patrzę z goryczą kiedy odchodzą.
Kiedyś odpocznę w cieniu wątpliwości,
a gdy napoisz mnie nektarem szczęścia
Moja wędrówka dobiegnie końca.
    