

„O krok bliżej Ideału”

 






 


Słowo.


Lekki błysk myśli otoczony dźwiękiem.


Grzmot bólu w ciemni.


Cicha rozpacz, krucha miłość.




 


Słowo.


Tu wszystko się mieści.


Tu zaczyna się świat i kończy rozum.


Słowo to ratunek zbrukanego człowieka.


Jest dzieckiem myśli,


a myśl to dziecko duszy.


Ojcem duszy jest wszechświat,


a wszechświat to syn Boga.




 


Słowo.


Wyraźny cień emocji.


Nazywamy ciągle na nowo.




 


Jedna rzecz – milion nazw.




 


Słowo nie zna granic. 


Błąka się nieprzytomnie, wpadając w sens.




 


Mnóstwo słów, mnóstwo myśli.


Lampa, pięknie, czujesz, oko, tęsknię.




 


Słowo – telegram z wnętrza.


Krótki i niepozorny,


bo tylko Bóg potrafi


ubierać uczucia w słowa.




 


Słowa ludzi to kopie


wrzucone w wiry codzienności.




 


Nazywamy ciągle na nowo.


Zachwyt, strach, bliskość.




 


Słowo przybliża do nieskończoności.




 


Dlatego nie mogę przestać


powtarzać twojego imienia.




 


Adam… o krok bliżej Ideału!




 




 




 




 


Agata – Kornelia Kucińska

 



