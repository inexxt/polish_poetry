

TEN CZAS ( do K.K. Baczyńskiego)


 


Mroczny to czas –


bez gwiazd jest noc,


bez słońca dzień.


Wczorajszy deszcz


zostawił po sobie


krwi zakurzone kałuże


i las krzyży na polu.


 


Ach, tak mało ich,


tak ich mało!


A ciągle odchodzą rzędami


do nieba


I cisza.


I płynie mrok.


Jednak kochać ojczyznę


-- to wielka siła...


Tych, co dla miłości


Szli na śmierć.


Ona im światło zapali, 


ona im przetrwać pozwoli


i pomnik wystawi


w przyszłych pokoleniach serc

