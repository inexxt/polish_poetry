

Mam do wypowiedzenia
Trudną liczbową mantrę
Mam do rzucenia w twarz
Przeciwko sobie kontrę
Mam do wynalezienia
Samoistną modlitwę
Mam do obstawienia
Nową szczurzą gonitwę
Mam do docenienia
Geniuszy tego wieku
Mam do wyrzucenia
Idee, wprost do ścieku
Mam do znienawidzenia
Czasy, którymi żyję
Mam do zarzucenia
Sobie pętlę na szyję
Mam do wyszukania ocalałych poetów
Mam do odkrycia wzór na Pana Boga
Mam do położenia na łopatki
Wiarę, Nadzieję i Miłość

