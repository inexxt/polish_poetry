

 


Kolejny raz przebiśniegi widzę.


Kolejny raz krokusami się zachwycam...


To wiosna...


Która to wiosna mego istnienia?


Liczę lata...


Życie jest ulotne.


A ta wiosna bajecznie rozkoszna...


Czy przydarzy się takowa jeszcze?


Wiosna piękna, wiosna życia...


W wiośnie życia 


nadziei upatruję,


bo trwa nadal,


choć jej schyłek blisko.


Lata przez palce uciekają,


jak ptaki na zimę...


A ja czekam kolejnej wiosny,


by móc odżyć i dotknąć chmur...


By móc ze słońca promieniami tańcu się oddać.


By móc ze skrzydeł wiatru tchu zaczerpnąć...


Wiosno...


Piękne dziewczę, pląsające wśród toni jeziora,


z wiankiem stokrotek wplecionym


w złote warkocze...


Wiosno,


Zagraj raz jeszcze


na strunach mej młodości


tę radosną piosnkę,


bym w jesieni mego życia


nucić ją mogła.


Wiosno,


towarzyszko porywów serca,


buduj istotę wrażliwą we mnie,


cegłami czułości


i cementem nadziei.


Wiosno, przebiśniegi widzę.


Zatańcz ze mną...


 

