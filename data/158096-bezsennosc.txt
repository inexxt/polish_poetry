
        to jest jak martwy ciąg
jak bieg na kilometr
cała moja bezsenność -
wystarczy przegapić moment zwątpienia
by ciągnąć dalej paranoiczne jestestwo 
za horyzonty krzaczastych polan
z wyrastającymi płotkami
w biegu tracę ducha
senność zabiera cokolwiek
dzień ofiarowuje mi dodatkowe godziny
six extra hours 
nie tracę myśli
nawet życia nie porzucam
bezsenność daje do myślenia
stwarza inspiracje
otula kocem wyobrażeń
w końcu przysparza psychodelicznych doznań
aby nadać życiu kolorów
    