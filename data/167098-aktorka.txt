

Aktorka


 


nie jestem dla was
naprawdę
choć dla was noszę
majtki pończoszki staniki
symbole miękkie lecz bolesne


 


to na ekranie -
pomylone rytuały 
lecz trzeba szukać ukrytych sensów
czytać zmęczone myśli 
na pergaminie czerwonych ust


 


prawda jestem w wizjach
mistycznych aniołem waszych oczu
w ekstazach zapisanych na pendrivie - talizmanie
na kasetach wideo ustawionych jak totem w studenckim pokoju


 


ale nie jestem dla was
nie jestem jak wy
bo kiedy reżyserskie cięcie kończy objawienie
rzeczywistości splecionej z moich rąk i nóg
i mokrej fizjokracji


 


wtedy kształt mojego ciała staje się ciałem
jak stała się bogini Wenus z nadcypryjskiej piany
a wasze oczy zapadają się dopiero


 


w sny

