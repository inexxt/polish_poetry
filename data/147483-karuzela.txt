



gentleman nie zaczyna przed południem
ja jeszcze wtedy nie kończę chociaż
trudno w tym znaleźć początek czy koniec
bo to jest kochanie karuzela
rzygasz ale jedziesz dalej
a wysiąść nie da rady
można tylko wyskoczyć
nie myśl że nie próbowałem
ale zrobiło mi się głupio
setka ludzi po lewej
setka ludzi po prawej
a ja jak kretyn za barierką
mostu śląsko-dąbrowskiego
skurwysyny nawet umrzeć nie dadzą
tylko cię wsadzą za to
do szpitala bez klamek
ale ja jestem cwańszy kochanie
ja zawsze noszę ze sobą klamkę

