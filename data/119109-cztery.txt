

kwiaty błękitnie śpiewają
ostatnie wonie lata
brzozy i słońca,
trawy i słońca
wszystko pękło.

cztery pory roku
cztery wiosny po cztery -
- soczyste żółte owoce;
tonęłam, tonęłam w zieleni.

w rękach cię miałam
słabłam - wracałeś
wiatr i słońca,
woda i słońca
wszystko pękło.

cztery pory roku
cztery wiosny po cztery -
- soczyste żółte owoce;
tonęłam, tonęłam w zieleni.

powietrze słodko pachniało
łzy ciekły - otarłeś
szczęście i słońca,
błogość i słońca
wszystko pękło.

siedzę tylko
świat jest niebieski
ptak którym byłeś
ulotny; ulotny; uleciał.


cztery pory roku
cztery wiosny po cztery -
- soczyste żółte owoce;
tonęłam. tonęłam. zieleni!

