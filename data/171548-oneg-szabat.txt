

dziwka bez nogi i dzik bez pleców 
spotykają się na papierosie przed 

Wytwórnią Kiełbas w Litzmannstadt 
dziwka bez nogi handluje pokątnie 

jugosłowiańskim tytoniem przenosi 
niepokojące pogłoski dur plamisty 

oraz swoje uczucia na drugą stronę 
Sulzfelderstrasse podczas gdy dzik 

bez pleców dezynfekuje mieszkania 
zamalowuje ślady krwi na ścianach 

czekając na obiecane mu pół godziny 
sobotniej radości ale to chyba dopiero  
przy okazji następnego końca świata

