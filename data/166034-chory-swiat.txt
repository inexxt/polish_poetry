

Spaceruję po cmentarzu.
 
Otaczają mnie tysiące krzyży; drewnianych i marmurowych, tysiące dusz; zbawionych i potępionych, tysiące ludzi; obojętnych i niewrażliwych. Idąc śpiesznie po szarej kostce, dostrzegają tylko pachnące bukiety chryzantem i pięknie wykaligrafowane złote napisy. Czyli tylko to, co nieistotne. Ludzie, przychodząc na groby swoich bliskich niosą ze sobą wielkie szklane lampy i takie bukiety, które zwrócą na siebie uwagę każdego przechodnia. Czyli tylko to, co nieważne.


 




            
Więc czy prawdą jest to, co mówią naukowcy: „człowiek jest istotą rozumną”?

 




            
Nagle mój wzrok przykuwa zaniedbany grób. Zatrzymuję się. Dostrzegam zamarznięty bukiet begonii i dawno wypalony znicz. Podchodzę bliżej. Czytam napis przybity do drewnianego krzyża: „Maja Ostaszewska, żyła lat 
16”
. Sprzątam. Wyrywam chwasty, wyrzucam kwiaty, myję tabliczkę. Zapalam znicz. W myślach proszę o wieczny odpoczynek dla tej młodej dziewczyny.

 




            
Kieruję się w stronę alejki i znów dostrzegam tą obojętność i pośpiech. Właśnie taki jest ten świat- goniąc za udoskonaleniem techniki, w tle zostawia problemy i troski zwykłych ludzi. 
 
Idę dalej. Rozglądam się wokoło. Dostrzegam znajomy napis- „Wieczorek Antonina, zmarła w wieku 18 lat”. Przyglądam się uważniej i dostrzegam dwoje ludzi siedzących przed grobem. Są smutni i zadumani.
  
Żal mi ich. Tak bardzo ją kochali...

 




            
Zawracam. Jeszcze raz spoglądam w stronę matki i ojca tej dziewczyny. Zamykam oczy. Jak przez mgłę widzę Majkę i Tosię. Były najlepszymi przyjaciółkami pod słońcem. Na dobre i złe. Gdyby ktoś zapytał nastolatki, co jest jej potrzebne do szczęścia, odpowiedziałaby od razu: „pełen miłości i szczęścia dom, sympatię innych, a zwłaszcza chłopaków, zgraną i fajną klasę, no i tego kogoś, komu można się zwierzyć zawsze i ze wszystkiego”. To wszystko posiadały Majka i Tosia. Nikt nie przewidział w porę końca tej historii.

 




            
Ludzie mnie potrącają. Już nie widzę sylwetek dziewczyn, ale dostrzegam całą beznadzieję tego świata. Ruch, spaliny, korki, smog. Istny chaos. Czterokołowe maszyny kierowane przez bezmyślnych ludzi, pędzą po sto na godzinę, nie zwracając uwagi na panujące warunki. 
 
Śliska jezdnia, padający śnieg, słaba widoczność.

 




            
Ta sytuacja przywiodła mi na myśl pewien feralny styczniowy dzień... Majka wraz z rodzicami jechała na ferie do Zakopanego. Za kierownicą siedział tata, a obok niego mama dziewczyny. Wycieraczki wydawały jednostajny odgłos. Coraz więcej kropli spadało na przednią szybę samochodu. Jezdnia była dwa razy bardziej śliska niż pięć minut temu. Niebezpieczeństwo wzrastało równolegle do prędkości, z jaką jechał tata Majki. Nagle na jezdnię wybiegł pies. Szybkie hamowanie. Samochód wpadł w poślizg. Dwa wyjścia: albo skręcić na lewy pas, wjeżdżając w pędzące auto, albo wjechać w rów. Szybka decyzja. Ojciec Majki wybrał drugie rozwiązanie. Niestety ta rodzina nie miała tyle szczęścia, co psiak, który cały i zdrowy biegł po poboczu. Samochód wjechał w ogromne drzewo. Wśród ciemności nocy słychać było sygnał karetki pogotowia i odgłosy ludzi. W końcu ten koszmar się skończył. Ale czy pomoc nie nadeszła za późno? Majka odniosła kilka obrażeń; złamanie nogi, zwichnięcie nadgarstka, siniaki i zadrapania. Z jej ojcem było równie dobrze. Niestety stan jego żony nie był zadowalający; po dwudniowym pobycie na oddziale intensywnej terapii, zamarła. Dla Mai, która miała wówczas czternaście lat, był to okrutny cios. Jej życie stało się szare, smutne i bezsensowne. Na domiar złego ojciec, zdruzgotany po śmierci żony, zaczął pić. Niemal cały czas przebywał poza domem, a jeśli się zdarzyło, że Majka zastała go w mieszkaniu, to pod wpływem alkoholu. W dodatku coraz bardziej brakowało im pieniędzy. Oczywiście ojciec Majki nigdzie nie pracował, a wszystkie oszczędności były przeznaczone na alkohol. Dlatego próbowała znaleźć jakąś dorywczą pracę, żeby zarobić przynajmniej na jedzenie. Jednak poszukiwania spełzły na niczym. Nikt nie chciał zatrudnić do pracy czternastolatki. Z powodu braku funduszy dziewczyna coraz częściej kradła. Zaczęło się niewinnie. Najpierw jeden bochenek chleba, paczka sucharków. Jednak po pewnym czasie kradzieże stały się znacznie poważniejsze. Dziewczyna, niegdyś wzór dla każdego ucznia, teraz stała się problemem dla nauczycieli. Jej zachowanie było naganne, a w dzienniku obok jej numeru widniały same pały i dwóje. Nawet Tosia, jej najlepsza koleżanka, nie była w stanie nic zrobić. Nie potrafiła pomóc Majce. Zaproponowała jej nawet zamieszkanie u siebie. Jednak Majka uznała to za litowanie się nad nią i odrzuciła tą propozycję, która mogła powrócić jej życie do normalności.

 




            
Po pewnym czasie Majka spotkała chłopaka- Adriana. Bardzo się jej podobał. Za bardzo... Po dwóch tygodniach spotykania się z nim, Maja odkryła, że jest narkomanem. W końcu i ona zaczęła brać. Myślała, że dzięki temu uda się jej oderwać od ponurej rzeczywistości. Po trzech miesiącach brania „miękkich” narkotyków, sięgnęła po heroinę, która uodporniła Majkę na wszelki ból; zarówno psychiczny jak i fizyczny. Nastolatka uzależniła się tak bardzo, że nie mogła wytrzymać jednego dnia bez narkotyku. Z powodu braku pieniędzy sprzedała niemal wszystko: książki, narty, płyty, magnetofon, komputer. Nieraz próbowała się od tego oderwać. Przebyła pięć „domowych” odwyków. Bezskutecznie.

 




            
Bez heroiny jej życie było puste, ponieważ wszyscy ludzie, których znała, byli narkomanami, a wszystkie miejsca, do których chodziła były miejscami spotkań narkomanów. W końcu poddała się. Jej wyniszczony organizm nie był zdolny do walki. Z obojętnością słuchała informacji o tym, że jej najlepsi znajomi umierali z przedawkowania. Sama była o krok od śmierci. Jednak nie bała się. Wolała umrzeć, niż żyć dalej w tym bagnie.

 




            
Z rozmyślań wyrywają mnie dźwięki wydobywane z telewizora. Te uśmiechnięte twarze doprowadzają mnie do szału. Dlaczego każdy mówi tylko o tym, co miłe i przyjemne, a to, co trudne i smutne jest pominięte? Po prostu ludzie wolą udawać, że zło nie istnieje. Przecież łatwiej jest żyć w świadomości, że na świecie są tylko dobrzy ludzie. W takim razie dlaczego w tym świętym świecie ci święci ludzie zabijają i niszczą? Wyłączam ten ekran nafaszerowany obłudą i kłamstwem.

 




            
Jestem już gotowa. Rozglądam się po pokoju w celu znalezienia torby. Dostrzegam zdjęcie Tosi. Na początku starała się wspierać Majkę. Robiła wszystko, co mogła, żeby koleżanka przestała brać narkotyki. Bezskutecznie. Dziewczyny przestały się przyjaźnić. Żyły w innych światach. Oddzielnie. Pomimo tego, ku zdziwieniu Tosi, pewnego razu Majka zaprosiła ją na imprezę. Przyrzekała, ze skończyła z tym świństwem, ale chce jakoś wyładować emocje. Tak naprawdę Mai chodziło o kasę na herę. Była pewna, że Tosia zafunduje jej całą działkę, bez mrugnięcia okiem.
  
Tosia jednak zauważyła, że dziewczynie coś dolega. Majka była na tak wielkim głodzie, że zrobiła wszystko, aby przekonać Tosię. Ona uwierzyła w te puste kłamstwa. Postanowiła pójść razem z Majką. Ta decyzja była zgubna dla ich obu.

 




            
Głośna muzyka, papierosy, alkohol, narkotyki. Tylko to zdołała sobie przypomnieć Tosia, kiedy obudziła się na przystanku autobusowym. Po chwili otrzymała sms od Adriana- „przykro mi, Majka przedawkowała, nie żyje”. Tosia bardzo długo nie mogła w to uwierzyć. W głowie wciąż krążyła jej tylko jedna myśl: „Maja umarła, to moja wina, moja wina”.

 




            
Wsiadam do windy. W środku śmierdzi. Zatykam nos, żeby nie czuć tego odoru. Najchętniej zasłoniłabym też oczy, uszy i usta. Chciałabym zapaść się pod ziemię. Zniknąć. Wyparować. Nienawidzę tego świata. Nienawidzę wszystkich ludzi.

 




            
Wyrywam się z tych beznadziejnych myśli i staram się kupić na teraźniejszości.
  
Stoję obok mężczyzny. Plakietka, która jest przyczepiona do jego koszuli informuje, ze jest lekarzem.
  
Po chwili słyszę cichy sygnał karetki pogotowia.

 




            
Znowu moje myśli wędrują w stronę Tosi. Poszła do lekarza na rutynową kontrolę. Wówczas dowiedziała się, że ma AIDS. W te wyniki badań uwierzył dopiero wtedy, kiedy uprzytomniła sobie, jak do tego doszło. Na imprezie, na której była z Mają, każdy brał heroinę z tej samej strzykawki. Nikt nie dbał o to, żeby ja zdezynfekować, albo o to, żeby zaopatrzyć się w nowy sprzęt. Zapewne jakiś narkoman chorował na AIDS. A Tosia zaraziła się od niego. Ta informacja była dla niej przysłowiowym „gwoździem do trumny”. Jednak nadal wierzyła. „Mam kochających rodziców, mam dla kogo żyć”- powtarzała, starając się nie stracić nadziei. Jednak pozytywne myślenie to nie wszystko. Choroba okazała się silniejsza. Tosia zmarła dwa lata po śmierci Mai. Jej osłabiony organizm nie był w stanie obronić się przed niszczycielskim wirusem zapalenia płuc.

 




            
Byłam przy tym, jak umierała. W końcu takie jest moje zadanie. Pomagać narkomanom, ich rodzinom i znajomym to bardzo trudna praca. Codziennie słyszę od nich historie, które poruszyłyby każde serce, nawet najtwardsze. W rozwiązywaniu ich problemów pomagają mi moje osobiste przeżycia. Wiem, jak to jest być narkomanem. Wiem, jak trudno jest skończyć z narkomanią. Wiem, jak trudno jest żyć, kiedy przestanie się brać narkotyki. Dlatego nawet największemu wrogowi nie życzę tego, co sama przeszłam. A przeszłam piekło. Do dziś na każdym kroku odczuwam skutki swojej głupoty. Bo tylko tak to można nazwać. Głupota. Bezmyślność. Tępota. Naiwność.

 




            
Dlatego po raz setny pytam: czy prawdą jest to, że człowiek jest istotą rozumną?

 



