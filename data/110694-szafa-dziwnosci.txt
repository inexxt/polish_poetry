

„Szafa dziwności”

 






 






 






 


Umiejętność patrzenia w gwiazdy


to dar objawienia prawdy.


Nie umiem patrzeć w gwiazdy.




 


Możliwość spoglądania na poszarpane kolosy chmur


to osamotnione szczęście w błysku ognia.


Nie spoglądam w chmury.




 


Wada oglądania klawiszy strzelistych wież


to obłędny warunek zabicia smoka.


Nie zabijam świętych smoków.




 


Wola przypatrywania się Fortunie zdarzeń


to głupia inscenizacja ludzi – Amatorów.


Nie lubię przedstawień.




 


Wiara przyglądania się błahym dziennym sprawom


to rozkochana ćma lecąca do boskiego światła.


Nie wierzę w codzienność.




 


Władza podglądania nagiej Dziwności


to pusta szafa ze złamanym sercem.


Nie mam złamanego serca.




 


Możliwość przejrzenia się w drugiej Duszy


to jedyny dowód miłości.


Mam drugą Duszę.


Leży wtulona w pościel Nocy,


obejmując poduszkę wspomnień i zapachów.




 


Nieumiejętność patrzenia na siebie w lustrze


to wielki smutek pod kopułą piór.


Jestem smutna…




 


… Ciebie nie ma przy mnie…




 




 




 




 




 




 




 




 




 




 


Agata – Kornelia Kucińska

 



