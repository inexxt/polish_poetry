
        patrzyłem na drzewo, co dozgonną
 wiernością monotonii pór roku, uparcie
 dąży ku górze w pozornym bezruchu,
 by dotknąć błękitu nieba
 
 wtulone w wiatr jak dziecko
 w zawsze szeroko otwarte matki ramiona,
 co tłumią ból najgorszej nawet krzywdy, 
 trwa
 choć mogłoby ciągle się buntować
 
 że to samo miejsce, ludzie
 ciągle ci sami, ten sam
 klimat spaceru dwojga zakochanych
 te same kłótnie o miłość, która przecież
 nie powinna być chora z zazdrości
 ...
 być jak to drzewo, co dzień  bliżej
 do słońca, do światła
 do błękitu nieba, wtulony spokojnie
 w rozpacz istnienia
 
 być jak to drzewo
 zawsze obok, zawsze cicho-
 jak Anioł
    