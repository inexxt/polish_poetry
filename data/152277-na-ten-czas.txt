
        Z szarą teczką wspomnień
wypłowiałą ze starości
Przez miasto zimowo wyblakłe
idzie Staruszek Czas
Czasami przystaje na moment
podziwia wystawy zeszłych sezonów
wyblakły bukiet liści
pękniętą tarczę księżyca
A za jego plecami
powoli mieszają się pory roku
jak kalejdoskop mary
konstelacje i czasoprzestrzeń 
W zapomnianym już mieście
spotkałem strudzonego wędrowca
ludzie huczeli jak oceany
On był skałą pamięci
I tak od wieczora do rana-wieczność
od wiosny do jesieni-moment
zaiste w erze równań całkowitych
czas stał się dziełem przypadku
    