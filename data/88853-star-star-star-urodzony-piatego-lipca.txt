

urodzony:
 piątego lipca
 
 kształt napuchniętej myśli
 toczy się pomiędzy biegunami
 słucha, dotyka, widzi
 i się śmieje z ludzkiej nieudolności
 zmieszanej z ponadczasową siłą
 
 nabrzmiewa
 by mnożyć się przez podział
 a może przez pączkowanie
 -już nie pamiętam-
 
 ugłaskany i wypieszczony
 fermentuje odwrotnie proporcjonalnie
 a czas podcina mu skrzydła
 
 zmarł:
 szesnastego listopada śmiercią tragiczną
 
 zmartwychwstał za późno
 sześć stóp pod ziemią
 na poziomie klaustrofobii 

