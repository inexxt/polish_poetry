
        Świat tonie w ciemności
Uciekam na oślep przez las
Błądzę wśród drzew
Kamienie ranią mi stopy
Znaczę krwią swoją drogę
Upadam na posłanie z mchu
Dogonił mnie, zdarł białą suknię
Krzyczę z bólu, ale nikt mnie nie słyszy
Nikt mi nie pomoże
Moje ciało jest w jego mocy
Dusza próbuje uciec
Błagam o litość, z oczu płyną mi łzy
Gdy skończył chwycił nóż
Trzymając za rękojeść z kości słoniowej
Zanurza ostrze w mym sercu
Nareszcie moja dusza jest wolna
Ciało ktoś przykrył całunem zapomnienia
Rzucił kilka garści ziemi, położył papierową różę
Zbity z dwóch gałęzi krzyż - jedyny ślad po mnie
Wszyscy przyjaciele mnie opuścili
Zapomnieli o mnie...
Nagle błysnęło światło nadziei
To bogowie zlitowali się nade mną
Dali mi nowe życie
Lecz nie dla mnie już biała sukienka
Moimi barwami są czerwień i czerń
Szukam kogoś, kto przywróci mej twarzy uśmiech
Siedzę w barze, topię dawne smutki
W kuflu wypełnionym napojem bogów
Czekam na cud...
    