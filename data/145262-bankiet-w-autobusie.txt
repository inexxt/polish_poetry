

jadę rannym autobusem
z głową nakrytą obrusem
w baku krew nie benzyna
kierowca bankiet zaczyna
stawiają na mnie talerze
każdy podchodzi i bierze
kotlet, ogórek, twarożek
udko, cytrynkę, pierożek
ja stoję na czterech nogach
i w myślach się modlę do boga:
oddal od ust mych ten kielich
niechby ich diabli już wzięli
ja także pragnę spokoju:
postawić się komuś w pokoju,
mieć tylko na swojej głowie
srebrne zastawy stołowe,
wyjechać nad morze latem
i z krzesłem żyć tak jak z bratem
nic nie pomogą pacierze
szarpnę się, zrzucę talerze
zerwę kajdany obrusu
i wyskoczę z autobusu

