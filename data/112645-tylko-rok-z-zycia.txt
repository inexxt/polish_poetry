

wiosną rozkwitasz z pąków konwalii
zielenią rośniesz sok świeżych traw pijąc
ścieżkami przyrody uczysz się chodzić
latem dojrzewasz sadem wiśniowym
ogrodem witamin mądrości dorastasz
chłonąc lawinę promieni życia
jesienią chadzasz aleją zadumy
wydmuchując kłosy zżętego już zboża
z dłoni zmarszczonych aurą liści
zimą długich chwil między dniem a snem
myśli spisujesz bilansem strat i zysków
dmuchając w gasnący żar kominka
niechcący zapadając w sen
                                                                VII.2006

