



Był drugi maja. Jeszcze wczoraj wszystko w ogrodzie Lidii kwitło... poza jednym krzewem różanym, który w tym roku wcale nie obrodził. Każdy kwiatek był przepiękny, było tyle pączków... a na tym krzaczku tylko jeden, marniutki. Zeszłej nocy wszystko zwiędło – tylko ten osamotniony pączek rozkwitł. Różyczka była jasnoróżowa, malutka, ale przepiękna. Gdy rano Ryszard podlewał ogród, dostrzegł ten kwiatek. Pomyślał, że to znak – tylko jedna osoba w tym domu dziś będzie szczęśliwa. Co więcej, domyślał się dokładniejszego znaczenia wróżby róż, ale nie wspomniał o tym Lidii. Jego żona i tak miała czym się martwić.


 


Późnym wieczorem, około 23.00, Julia siedziała smutna na sofie, dopijając resztkę kolejnej kawy. Obok niej, w fotelu, skulona w kłębek na kolanach męża Lidia powoli przysypiała. Ryszard wiedział, że jeśli teraz obudziłby ją, to znów nie zmrużyłaby oka przez wiele godzin. Przytulił więc ją do siebie, a Julia otuliła starszą siostrę kremowym kocem. Wróciła na tapczan i położyła bose stopy na siedzeniu. Objęła kolana rękami, Rozmawiała po cichutku z Ryszardem i ze swoim tatą, siedzącym obok, aż w pewnej chwili szepnęła:


-Ryszard, ja tam pójdę.


-Idź. Musisz iść, Julio. – pokiwał głową Ryszard kołysząc w ramionach drobniutką żonę.


Julia wyszła z pokoju, a następnie zbliżyła się do drzwi szesnastoletniej Klary. Wchodząc do dużego, przytulnego pomieszczenia zobaczyła swoją siostrzeniczkę śpiącą na łóżku z jasnego drewna i podeszła do niej. W nogach łóżka siedziała mama Julii i Lidii. Widząc córkę uśmiechnęła się smutno. Kiedy po kilku minutach Klara otworzyła swe duże, brązowe oczy, Julia kucnęła przy niej. Wyczytała z nich, że jej siostrzenica zdaje sobie sprawę, że to koniec. Pogładziła jej policzek nie próbując nawet temu zparzeczać. Nagle dziewczyna podniosła się i usiadła. Julia zdziwiła się, skąd dziewczynka może mieć tyle siły, niemniej jednak Klara najwyraźniej nie zamierzała poprzestać na tym – próbowała wstać. Chwyciła starszą o dziewięć lat ciocię pod rękę. Julia próbowała pomóc jej jakoś, ale Klarze zakręciło się w głowie i opadła na łóżko. 


Jej ciocia usiadła na nim również, pomagając jej ułożyć się wygodniej. Po chwili trzymała w ramionach dziewczynkę w pozycji półleżącej, przykrytą kremową kołdrą w delikatny, roślinny motyw. Szepnęła do jej ucha:


-Boisz się, Klaruniu?


-Tak. Nie chcę jeszcze umierać. – płakała jej siostrzeniczka. Julia rozpuściła jej jedwabiste, ciemne włosy i gładziła je przez chwilę, jakby nad czymś dumając. Następnie nachyliła się nad Klarą i cichutko powiedziała:


-Obiecajmy coś sobie,


-Dobrze.


Julia położyła drobną rękę dziewczynki na swoim sercu, szepcząc:


-Na serce które bije w tej piersi przysięgam Ci, że gdy następnym razem się spotkamy – już się nie rozstaniemy.


Klara przytuliła twarz do ramienia cioci.


-Przysięgam Ci, że nawet, gdy odejdę, będę zawsze z Tobą... zawsze... – powiedziała, z trudem łapiąc oddech.


-Cicho, kwiatuszku... cichutko. Nie męcz się już. Ja i tak wszystko wiem.


Julia, aby uspokoić wystraszoną dziewczynkę, zaczęła cichutko nucić coś, czego nauczyła się już bardzo dawno i od lat tego nie śpiewała... nagle poczuła w sobie tę piosenkę, to było jakimś znakiem... symbolika tego dnia dawała się odczuć wszystkim. Śpiewała powolutku, chcąc, aby ta chwila trwała jak najdłużej. Kiedy spostrzegła, że Klara zamknęła oczy, spojrzała na mamę. W przerwie między zwrotkami szepnęła „To już...” i kontynuowała śpiewanie. Teresa, rozumiejąc, o co chodzi córce, poszła po swego męża, Lidię i Ryszarda. Julia nieświadomie przeciągała piękne słowa piosenki i ściszała głos, bo nie potrafiła powstrzymać łez cisnących się jej do oczu. 


W tym czasie rodzice i dziadkowie Klary weszli do sypialni. Lidia, pomimo ciepła i tego, iż tulił ją mąż, drżała jak liść. Całe jej serce matki krzyczało „nie!”, ale ona nie potrafiła wydusić ani słowa. Patrzyła tylko z bólem na ukochaną jedynaczkę w objęciach Julii. Ryszard miał wzrok wbity w ziemię, ale cierpiał niemniej... tak jak wszyscy, którzy słyszeli drżący głos kobiety, śpiewającej starą, francuską piosenkę. Dziewczynka otworzyła oczy, zadrżała, i znów je zamknęła. Julia podtrzymała jej opadającą głowę i mocniej przycisnęła do piersi kruchą siostrzenicę. Czuła, że tak, jak powolutku śpiewała, tak, pomaleńku, umierała dziewczynka. Starała się nie płakać, nie chciała... jeszcze nie. Po twarzyczce Klary spłynęła jedna, maleńka łza i opadła na dłoń Julii. Kobieta chciała szepnąć „Zaczekaj!”, ale na policzku poczuła słabiutki oddech... nie było następnego.


Smutek przestał mieścić się w niej i pochyliła głowę. Nie mogła płakać... to bolało. Wszystko bolało. Inni wyszli, zostawiając kobietę z siostrzeniczką. Wiedzieli, jak niezwykła więź łączyła te dwie i jaki to był trudny moment dla obydwu.


Po upływie pół godziny do sypialni weszła Lidia. Blada i tak drżąca, że Julia nie na żarty przestraszyła się, widząc ją. Przytuliła się do siostry, kiedy ta stanęła przy niej i pogładziła głowę Julii wciąż milcząc... kobieta zrozumiała, że teraz nadszedł czas pożegnania matki z córką. Pocałowała policzek Lidii i wyszła z pokoju. Zobaczyła mamę. Ukryła twarz w jej ramieniu i dopiero teraz zaczęła gorzko płakać.


Minęła godzina, która wydała się Julii wiecznością i Lidia uchyliła drzwi.


-Chodź, Juleczko...


-Lidka! – kobieta zerwała się z miejsca i padły sobie w ramiona. Stały tak dłuższą chwilę, aż wreszcie starsza z nich powiedziała cichutko:


-Wiesz, Julio, nigdy nie życzę Ci stracić dziecka, obyś nigdy nie musiała czuć tego, co ja... to jest coś strasznego. Najgorsze uczucie z możliwych...


-Wiem, Lidka... – Julia nie potrafiła wyrazić tego, co chciała powiedzieć siostrze. Ta jednak wzięła ją za rękę i zabrała do sypialni Klary.


-Chodź, pokażę Ci coś.


Podeszły obie do łóżka. Lidia szepnęła:


-Spójrz.


Julia zmusiła się do podniesienia wzroku. Kiedy zobaczyła twarz Klary, otworzyła usta ze zdumienia.


-Och... jest uśmiechnięta.


Rzeczywiście, delikatna buzia dziewczynki promieniowała jakimś nieziemskim blaskiem... tchnęła szczęściem i spokojem. Na jej ustach widniał łagodny, prawdziwy uśmiech. Drobna Lidka położyła głowę na ramieniu wyższej nieco od siebie siostrzyczki. Ta objęła ją i powiedziała cicho:


-Nareszcie jest szczęśliwa...

