

„Trwanie”

 






 


Na początku było światło.


W środku kuli pustki.


W wzajemnych pocałunkach z czasem


spłodziło ziemię.


            


Na początku nie było mnie.


Tylko błądzące brudne dusze


odarte z marzeń i planów na wieczność.




 


Na początku była łąka


i kilka bożych ziaren w rękach grzmotu.


Siewca ludzkości.




 


Na początku nie było strachu.


Nawet myśli nie błądziły


po korytarzach opuszczonych mózgów.


Tylko oddanie…




 


Na początku był Ojciec,


ale odszedł, zostawiając stado


z martwymi instynktami,


by mogło się uczyć.




 


Na początku nie było Nas.


Samotne kłosy prehistorycznych zbóż


kołysał ten sam stary wiatr,


lecz wtedy się uśmiechał.




 


Na początku było zadowolenie


ze zdobytych miejsc, twarzy, słów,


gdy w wiosce Archaniołów trwały wojny.




 


Na początku nie było mnie…


Na początku nie było Nas…


Na początku nie było czasu…




 


Na początku było światło


w środku kuli mej źrenicy.




 


Na początku byłam sama,


a dopiero później przyszedł Anioł.


Na początku byłam wszystkim.




 


A teraz jest chaos…




 




 




 


Agata Kucińska

 



