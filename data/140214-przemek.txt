

PRZEMEK


 


Nim zaczęło się lato


Byliśmy u Przemka w szpitalu


Leży, w szyje całuje go plastikowa rurka


Śmieje się, żartuje, że oto "daje w rurę"


Też się uśmiecham, dla niego, dla Marty


Obracamy się w żart, przewracamy się na drugą stronę


Zdradzają nas ręce i oczy




W szpitalu jest miło i pielęgniarki są ładne


I upieczemy ciasto, by zapach życia wpełzał nocą do każdej sali


Ale potem, dobrze potem ...




Przemek ma blaszkę w ręce, pulsuje, szturcha go


Skóra wpycha się w niego, przytula sie do kości


Za oknem helikopter czeka od kilku dni a góry przyglądają się ciekawie




Żegnamy się


Z Przemkiem


Marta prawie płacze


Na korytarzu


Spadają z nas kamienie, lawiną toczą się po szpitalnych schodach


Zaczyna się lato


 

