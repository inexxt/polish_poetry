



Harakiri 2002


To jest zbrodnia roku! Harakiri! Dlaczego ja nic o tych zadaniach nie wiem? W ciągu czterdziestu pięciu minut z emocjonalnego punktu widzenia przeszłam wszystkie etapy prowadzące do nieuchronnej klęski:


8.00. 


Próbuję przypomnieć sobie cokolwiek, co mogłabym wkleić do tego zadanka. Niestety bez skutku. Uświadamiam sobie ze zgrozą, że broszurka "rodzina wolna od alkoholu", jaką uraczono mnie w sekretariacie, jednak nie kłamała- od chlania MA SIĘ bloki.


Wcale mi się to nie podoba.


8.10


Staram się przepisać coś z kartki Asi .Niestety siedzi za daleko, dzieli nas postawna osoba Żaby. Nie dość, że mam bloki, po tej przygodzie nabawię się jeszcze zeza.


8.15


Czy niejaka Piórko ( siedzi przede mną ) pakuje koksy? Takie z niej niby Piórko, a zza jej pleców nie widzę ani kawałka kartki! Schudnij, dziewczyno albo chociaż schyl się trochę!


Zaczynam się niepokoić.


8.17


A jak trwoga to do Boga. Modlę się gorąco, żeby Sokolik wyszła chociażby do kibla. czy jej się nigdy nie chce lać? Chyba nosi pieluchę.Biorąc pod uwagę jej rozmiary, typuję Pampers Max.


8.20


Bóg mnie nie wysłuchał. Widocznie nie ma zasięgu. Rozwijam zatem talent literacki: dyskretnie piszę na ławce swoją opinię na temat Sokolika i fizyki. Ostatni raz chyba użyłam tylu przekleństw, kiedy na imprezie odpadł mi lakier z jednego paznokcia.


8.22


Nie ulżyło mi. Ponownie łączę się z Bogiem. Jak mnie wysłucha, nigdy więcej nie ucieknę z religii! Zacznę słuchać arki Noego. No ba, sama wstąpię do chóru Dziewic Serca Rózańcowego, czy jakoś tak! 


8.23


Hurra! Moje modlitwy wysłuchane! Pan woźny Rybka (zrobię mu laskę z wdzięczności) wyprosił ją na korytarz!


Alleluja!


8.25


Zbiorowa euforia jak po jakimś MEGAKRĄŻKU. Wszyscy rzucają sie do ściąg, ja wyjmuję zeszyt i szukam durnego zadania. Jest! Przepisuję dwie linijki...


8.29


Sokół powraca! Momentalnie rzucam zeszyt do otwartego plecaka. Niestety siedzę tuż przy drzwiach, a Sokół ma wzrok sokoli...


8.30


Zabiera mi kartkę i wstawia laka. Wiara radośnie przepisuje sciągi, perfidnie rozłożone na kolanach. I gdzie tu jest sprawiedliwość?


8.32


Przypominam sobie wszystkie życiowe tragedie: koniec emisji Gumisiów na dobranockę, najmniejsze cycki w piątej klasie, utycie dwóch kilo przed balem ósmoklasistów... Gorzko płączę, usiłując wsbudzić litość wstrętnej baby. Niestety moje łzy jej nie wzruszyły, za to uszczęśliwia mnie wykładem:


Tylko do garów


-Teraz to płaczesz, Kaminska. A nauczyć to się nie mogłaś, co? Jak się nie zmienisz, to w ogóle nie skończysz tej szkoły! U wszystkich nauczycieli masz już minusa. Ty myślisz, ze po co się chodzi do liceum, żeby sobie z koleżankami pogadać? Takie puste laski jak ty to się tylko do garów nadają. Chłopaki i zabawa wam w głowie, a nauka wcale! Popatrz tylko na Karolka! Chłopak się uczy i nie musi ściągać...


Taaaaaaaaaa. Ulubieniec pani( nawet chodzi za nim do kibla, oficjalnie "żeby sprawdzić, czy chłopcy nie palą") bezwstydnie przepisuje wszystko ze ściągi ukrytej pod szarym, brudowatym sweterkiem. Brutalnie przerywam odę do Naumianego Karolka, wychodząc do kibla.


Głośno trzaskam drzwiami. A Sokół niech się sokoli!


W kiblu uswiadamiam sobie, że to już mój drugi lak z fizyki. No to mogę sobie pomarzyc o trzeciej klasie...


Do tego spodnie boleśnie przecinają mi narząd rodny na pół. Chyba jeszcze nigdy nie byłam taka gruba.


Dziwicie się, że na historii moja dolina przybiera rozmiary Rowu Mariańskiego?

