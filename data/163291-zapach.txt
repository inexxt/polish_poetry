
        przysłuchując się rozmowom wampirów 
w czasie miękkich niczym puch białego misia z dzieciństwa poranków 
układałam plan miasta samolotów z papieru 
znaki zapytania i wykrzykniki popijam koktajlem w kolorze pomarańczy 
zakładam golf obserwuję malowany poranną rosą 
smugą bladych chmur i mdłymi cieniami słońca świat  
brakuje w nim chyba wszystkich ścian 
czuję smak ciszy na ramieniu 
cicho wydrapię szarość dnia codziennego 
by poznać wzory określające świadomość 
wszechświata ktoś ukrył  w oczach
z ciepłym pomrukiem w gardle zadam pytanie 
jak smakuje niebo i jak pachnie tęcza
    