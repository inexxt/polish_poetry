

To było gdzieś w czerwcu około 1993 roku. Byłem wtedy śmiertelnie zakochany w wielkiej qrwie ziemi radomskiej (Ani W. alias „
Anita
”). Wtedy na początku naszego związku nie wiedziałem jeszcze, jaką profesję uprawia wybranka mojego szalonego serca. Ale nie o tym rzecz będzie w tej historii. Był to również okres moich pierwszych fascynacji anatomiczną myślą Leonarda da Vinciego. Tym, którym nie wiedzą przypomnę tylko w jednym zdaniu, że ten zacny Florentczyk w swoich anatomicznych badaniach wykraczał znacznie poza badanie 
struktur powierzchniowych
 – tak istotnych dla artystów renesansowych w celu poprawnego ich ukazywania w dziełach pędzla i młota na rzecz 
struktur głębokich
. Czytając, „co nie co” w tej materii zapragnąłem na własne oczy zobaczyć jak wygląda sekcja ludzkich zwłok, choćby ta najbardziej podstawowa. Ze swoich marzeń zwierzyłem się „
Anicie
”:


– Bardzo chciałbym w celach naukowo-teoretycznych zobaczyć sekcję człowieka. Wiesz, wiąże się to z moją fascynacją nad anatomicznymi eksploracjami Leonarda. Ale wydaje mi się, że w Radomiu nie jest to możliwe. Musiałbym kogoś znać i mieć wtyki na jednej z Akademii Medycznych, ale najbliższa jest w Lublinie lub w Warszawie, a ja tam nikogo nie znam. Poza tym nie wpuszczą mnie tam, bo nie jestem studentem medycyny, ani żadnego pokrewnego kierunku -zakończyłem.


– Jeśli to ma być taka zwykła a nie kompleksowo-poglądowa sekcja to znam kogoś, kto być może ci pomoże. Paweł – mój kolega z osiedla pracuje w zakładzie pogrzebowym. Zapytam go o to, przecież musi być jakaś „trupiarnia” w Radomiu, choćby taka mała „przy-szpitalna”. On pracuje w jednym z zakładów pogrzebowych obok radomskiego szpitala wojewódzkiego na ul. Tochtermana. Poczekaj i daj mi kilka dni Kacper -odpowiedziała.


– Byłoby super, wiesz jak bardzo zależy mi na tym -odpowiedziałem. Po czym zapomniałem o całej sprawie. Za jakiś czas „
Anita
” przypomniała mi o sprawie mówiąc podczas jednego z wypadów na piwku (dodam tylko, że laska miała łeb do picia, kiedyś przy mnie wydoiła dziewięć „strongów”, wstała i tylko lekko chwiejącym się krokiem poszła do domu, – ale to pewnie praca w agencji zapewniła jej doskonały trening, …ale o tym opowiem innym razem):


– Rozmawiałam z Pawłem. Powiedział, że za „krowę” (butelka wódki 0, 
7 litra
) wprowadzi Cię na sekcję. We wtorek masz być o 9 rano, tu masz adres i podała mi małą kartkę. Byłem bardzo szczęśliwy i podniecony. W poniedziałek w dniu poprzedzającym sekcję rozmawiałem z moim ojcem na ten temat. 


– Czy mam coś rano zjeść przed wyjściem? Wiesz chodzi mi o to, by tam nic im nie „zaspawać”! -zapytałem.


On odpowiedział:


– W wojsku byłem pomocnikiem technika sekcyjnego. Niektóre „zgniłki” wyglądały dość okropnie. Więc jeśli to twój „pierwszy raz” to lepiej nic nie jedz -odpowiedział. 


Tak też uczyniłem i dnia następnego o umówionej porze zadzwoniłem dzwonkiem w boczne drzwi pewnej przytrupiarnianej kapliczki. Dodam tylko, że odbywało się wówczas okazanie zwłok w trumnie jakiejś staruszki rodzinie, która licznie się tam zgromadziła by się pomodlić. A ja: długie włosy, bandanka, łańcuszki, krótkie spodenki, przedzieram się przez ten lamentująco-modlący się tłum. Wyglądało to dość komicznie. Przywitał mnie podając zimną dłoń koleś, który wyglądał na takiego, co dostał trochę w dupę od życia. Kiedy dałem mu „flakon” zrozumiał, o co chodzi i powiedział:


– Zanim zobaczysz sekcję muszę cię przygotować. Widziałeś kiedyś trupa?


– Prawdę mówiąc, dopiero 5 minut temu w kaplicy -odpowiedziałem kolesiowi ubranemu kiedyś [w] białym, teraz już lekko zabrudzonym i zakrwawionym fartuchu. 
 


– Choć ze mną do „lodówek” pokarzę ci paru truposzy i opowiem ci o nich. Szybciej przyzwyczaisz się do widoku śmierci. Tu masz w tej małej butelce rozcieńczony roztwór amoniaku, jak będziesz czuł, że odpływasz to podstaw ją sobie pod nos to cię ocuci -powiedział podając mi małą buteleczkę.


Weszliśmy do pomieszczenia, w którym było chłodno, ale nie zimno. Było w nim dziewięć do dwunastu lodówek. Po otworzeniu i pociągnięciu za metalową klamkę, wysuwało się zwłoki przykryte prześcieradłem, które ułożone były na metalowej blasze. Coś na zasadzie wyjmowanej blachy z piekarnika…
  


– Jesteś gotowy? To zaczynamy! -powiedział. Ten na przykład -kontynuował otwierając jednocześnie „pierwszą lepszą” lodówkę z brzegu i podnosząc prześcieradło – to „NN” z wypadku, zanim przyjechała straż, karetka i „psy” spalił się. Qrwa widok był masakryczny…zwłoki były spalone ze znacznym zwęgleniem tkanek miękkich i nie można było za diabła piekielnego (sic!) zorientować się w płci zwęglonego umarlaka. Kończyny górne i dolne były tak jakby pokurczone jakby w jakimś paralitycznym ataku. Zęby zwęglone i czarne jak u jakiegoś chorego na szkorbut. Qrwa ładnie się zapowiada -pomyślałem jednocześnie podstawiając buteleczkę amoniaku pod nos. Przypuszczałem, że będzie pod stromą górkę, ale nie od razu na „
Mount Everest
”. 
 
Teraz rozumiem, dlaczego wiele „psów” z drogówki nie wytrzymuje tego obciążenia psychicznego związanego z częstym oglądaniem takich makabrycznych ciał i popełnia „samobója”. Ja po zaledwie jednym obejrzanym truposzu uświadomiłem sobie jak duchowego i psychicznego wymaga to przetrawienia. Każdemu może siąść psychika…Przeszliśmy dalej i koleś powtórzył czynność z drzwiczkami. W tym przypadku też nie było sielanki. W środku starszy facet, o czym świadczyły pewne ślady w postaci wyglądu jego twarzy (a w zasadzie tego, co z niej zostało), spowodowanej bladością, utratą napięcia tkanek, brakiem ciśnienia, zwiotczeniem mięśni twarzy i zmarszczkami.


– Ten dla przykładu z zięciem się pokłócił i tamten nie wiele myśląc „poczęstował” go siekierą, pół twarz mu odrąbał -oznajmił mi sucho pracownik trupiarni. Mam ten oddzielony fragment twarzy i po tym jak zobaczy to prokurator to znaczy po sekcji, trzeba będzie mu go jakoś dopasować, bo rodzina chce zwłoki w kaplicy wystawić -dodał. 


Nigdy nie zapomnę grymasu jego twarzy, siedzi mi w głowie do dzisiaj… Przeszliśmy dalej i kolejny trup, tym razem babka, zmarła najprawdopodobniej z powodu nieudanej operacji na jakąś przewlekłą chorobę w szpitalu. 


– Świeża -oznajmił koleś. Jeszcze wczoraj żyła. Najprawdopodobniej choroba wewnętrzna może rak, może jakieś pooperacyjne powikłania, nie wiem, sekcja to wykaże. To było ciało kobiety pomiędzy pięćdziesiątym a sześćdziesiątym rokiem życia. Poza otyłością, wyraźnym świeżym śladem po przebytej operacji, zaniedbanymi paznokciami u rąk i nóg, zmierzwionymi włosami wyglądało normalnie, – jeśli można tak powiedzieć, ale chyba można – w porównaniu z tamtymi dwoma wcześniejszymi skrajnymi przypadkami.


– No i co jesteś już gotowy? -zapytał.


– Nie ma co odwlekać, jestem gotowy -powiedziałem. 


– Dobra poczekaj tu na mnie. Po czym poszedł do kolejnego pomieszczenia, zamykając za sobą drzwi. W nozdrza uderzył mnie przykry zapach jak z masarni, lub inaczej: podobny zapach czułem jak dziadek zabijał świnię, taki dziwny zapach mięsa…Chwilę z kimś rozmawiał, po czym wrócił i mówi:


– Jesteś pewien? Technik sekcyjny, z którym rozmawiałem powiedział mi, że dzisiaj same „zgniłki” na stołach. 


– Jak już tu jestem i tyle wytrzymałem to wchodzę -odpowiedziałem.


Weszliśmy do pomieszczenia, wyłożonego kafelkami prawie pod sam sufit, dwa duże jakby kamiennie stoły, na nich dwa truposze i trzech facetów z obsługi. Koleś z plakietką „technik sekcyjny” powiedział:


– Dzisiaj mamy jednego z zaawansowanym „
procesem gnilnym
” i jednego wisielca z lasu „kapturskiego”. Właśnie obu kończymy myć i będziemy kroić. Miej buteleczkę w pogotowiu, bo jak im otworzymy jamy brzuszne to możesz paść, bo gazy, jakie się tam zbierają są nie do zniesienia w swoim fetorze, zaczniemy od tego tutaj -oznajmił. 
 
 
 


– Rodzina chyba o nim zapomniała, bo zmarł i rozkładał się na wersalce, aż któregoś dnia fetor był tak silny, że sąsiedzi nie wytrzymali i po straż i „psy” zadzwonili. Kiedy tam weszli, to uderzył ich silny smród i roje much. Na silny „
rozkład gnilny
” wskazywały pewne cechy ciała: dolne partie brzucha przybrały kolor zielonkawy, zielona była również głowa, szyja i barki (normalnie sekcja Marsjanina, he, he, he) w niektórych miejscach nastąpiło nagromadzenie gazów (w tkankach miękkich twarzy i brzucha) i chyba to, co było dla mnie widokiem wręcz makabrycznym: ześlizgiwanie się naskórka i włosów oraz wyciekanie płynu gnilnego („
ocieklin gnilnych
”) z jamy ustnej i nozdrzy. Qrwa i jak tu nie dokonać „kremacji”? Ale jak mawiał L.W.: „
Kiedy jesteśmy my to nie ma śmierci, a kiedy jest śmierć to nie ma nas
”…Dobrze, że buteleczka z rozcieńczonym amoniakiem była pod ręką… Zaczął sekcję: cięcie w kształcie litery „y”, potem ogromnymi nożycami poobcinał łamiąc jednocześnie żebra po obydwu stronach przy mostku i wyjął taki fragment, żeby można było dostać się do trzewi. Najgorszy był ten odgłos: „trzask”, „trzask”, „trzask” przecinanych i łamanych żeber i oczywiście niewiarygodny smród wydobywający z wnętrza ciała. Koleś rzekł:


– Popatrz, to larwy much. Nieźle tego naskładały, co? -zapytał. 


Zabrakło mi słów, kiwnąłem tylko głową. Jego kolega podał mi książkę i powiedział:


– Tu masz stosowny fragment przeczytaj sobie. I rzeczywiście dostarczał wyjaśnienia tego stanu zwłok:


„
Rozkładające się zwłoki stanowią środowisko rozwoju atrakcyjne dla różnych, określonych grup bezkręgowców (tzw. nekrofagów). Gatunki te mogą składać jaja na zwłokach, z jaj rozwijają się larwy, z których część może ulec przepoczwarczeniu
”.


 




Potem po kolei, do poszczególnych naczyń zaczął wkładać to, co przypominało wewnętrzne narządy, komentując każdy z nich:

 




– To są płuca, a to serce, a to żołądek…wątroba, dwunastnica, okrężnica, trzustka, jelito krępe, jelito ślepe…Normalnie „spaw” pomimo tego, że nic nie jadłem podszedł mi prawie pod sam grzdyl. Koleś zobaczył, że od tego widoku i fetoru było mi niedobrze i powiedział:

 




– Chyba nam kolega odpływa. Idź i usiądź w pomieszczeniu obok mamy tam mały kantorek i wróć za minutkę jak ochłoniesz. Tak też zrobiłem i wróciłem za chwilkę. Już myślałem, że najgorsze za mną, ale koledzy zabrali się za mózg. Trzeba było się do niego jakoś dostać. Byłem pewien, że piłką elektryczną jak na amerykańskich filmach. A gdzie tam! To przecież Polska A.D. 1993 i zapadła dziura: Radom. Jeden z nich zaraz po zdjęciu skóry z głowy trzymał czachę, by się nie majtała to w jedną to w drugą stronę, a ten drugi takim qrwa mać zwykłem brzeszczotem jak do metalu: to do przodu to do tyłu, do przodu do tyłu. Przysięgam wam, odgłosu tej piłki przecinającej kość czaszki – mam w głowie do dziś. Zgrzyt, zgrzyt, zgrzyt...

 




– Trzymaj mocniej, bo mi piłka schodzi – mówi jeden. A ten drugi mu odpowiada:

 




– To nie moja wina tylko ta piłka jest taka tempa.

 




Niezły dialog przyznacie sami? Wreszcie przecięli część kości czaszki i wyjęli mózg i jak kapustę na drobne plastry: „ciach”, „ciach”, „ciach”. Jak już przygotowali te narządy to jeden spokojnie zaczął sobie pić kawę, a drugi jak nigdy nic zaczął wpierdalać kanapkę bez żadnego skrępowania czy obrzydzenia. No cóż można się przyzwyczaić. Ludzie podobno potrafią zasymilować się do i ze wszystkim…Dodam tylko, że na drugim stole leżał równie obrzydliwy wisielec z „jajami jak arbuzy” (jak to „trafnie” ujął jeden z kolegów) …Jeden z nich powiedział:

 




 
– Wejdź teraz i schowaj się do szafy, jesteś tutaj nielegalnie a zaraz przychodzi prokurator. Wszedłem i nasłuchiwałem rzeczywiście, ktoś tam się pojawił i słychać było rozmowy. Po czym za chwilę koleś z plakietką „technik sekcyjny” podszedł, otworzył drzwi i powiedział:

 




– Możesz wyjść już sobie poszedł. Powkładali mu te bebechy to brzucha i zeszyli. Kopuła czaszki tylko nie chciała się trzymać i coraz to spadała na podłogę z takim głuchym odgłosem: „trzask” (coś jak miska drewniana spadająca na ziemię). Tamci się śmiali i żartowali:

 




– Teraz twoja kolej ty ją podnieś, a jak nie to wsadzimy mu gazetę naciągniemy skórę i zeszyjemy, a bo kto pozna, ze brak góry? He, he, he, he, he, -ryknęli śmiechem pozostali pracownicy tej „
fabryczki
 
post mortem
”.

 




Przeszliśmy do kolejnego stołu. Nie wiem czy ktoś z was widział kiedyś zdjęcie wisielca? 
Widok jest okropny. Ale zdjęcie, a widok w „realu” to ogromna różnica. Jak jeszcze dodam, że koleś – według opinii jednego z „techników” – wisiał w radomskim lesie „kapturskim” dwa tygodnie…możecie sobie spróbować wyobrazić jak to wyglądało. Albo nie!, lepiej sobie tego nie wyobrażajcie!!! Na szyi stwierdzono typową „
bruzdę wisielczą
” powstałą po użyciu przez samobójcę cienkiej linki, która niemal całkowicie oddzieliła całe ciało od głowy (najprawdopodobniej z powodu znacznego ciężaru samobójcy jak i długiego okresu zwisania ciała). Cała skóra twarzy była wyraźnie zasiniała (normalnie jak śliwka-gigant, he, he, he, he), odcinek szyjny kręgosłupa jak i tętnica kręgowa wyraźnie pęknięte i oddzielone od pozostałej części ciała. Najgorszy widok przedstawiały: twarz (oczy wysunięte były z oczodołów i zwisały na nerwach wzrokowych), brzuch (widoczne „
smugi dyfuzyjne
” spowodowane przedostaniem się bakterii do naczyń krwionośnych), a zwłaszcza genitalia (ogromne powiększenie worka mosznowego spowodowane było rozdęciami gazów, które powodują także wzrost ciśnienia w jamach całego ciała) i kończyny dolne denata. W wyniku tzw. 
typowego „
skrwawienia pośmiertnego
” powstały warstwowego wylewy krwawe w mięśniach twarzy i bardzo intensywne w genitaliach i mięśniach obu nóg. 
 
Podobne wylewy krwawe stwierdzono w mięśniach przepony dna jamy brzusznej… 


Panowie z trupiarni by nieco rozluźnić atmosferę i makabryczny widok popatrzyli na jego ogromne jądra i penisa i mówią do mnie
  
tak:


– Normalnie jaja jak arbuzy, a fiut jak u konia! Chciałbyś mieć takiego, co nie? Przyznać musicie, że dowcipy mieli wyszukane. Ale może to jedyny sposób, by znieść bagno tego zawodu, a poza tym jak mawiał „Buk”: „
Na dnie piekła bulgocze śmiech
” i chyba biorąc pod uwagę całość tej sytuacji, to jest w tym zdaniu dużo sensu…


Procedura w przeprowadzeniu sekcji była podobna jak w pierwszym przypadku, ale już nie patrzyłem na nią do samego końca, zresztą za chwilę miał przyjść ponownie prokurator, a dodatkowo zauważyłem, że zbliża się godz. 
10.30 a
 o tej godzinie miał przyjechać po mnie „
Norbi
”, „
Kinder
” i mieliśmy jechać do „
Wręczyckiej
” na imprezę. Poza tym wszystkim uważałem, że i tak byłem tam wystarczająco długo…


Gdy wyszedłem samochód już czekał, byłem wyraźnie wyciszony i zamknięty w sobie. „
Kinder
” pijąc jogurt zagadnął:


– I jak było? Podziwiam cię stary, ja bym tam nigdy nie wszedł, zwłaszcza w taki upał jak dzisiaj -skomentował.


– Jedźmy już -powiedziałem. Przez całą drogę niewiele mówiłem. Zapytacie, co ta wizyta w tej „
fabryczce post mostem
” wniosła w moje Życie? Globalnie, całościowo i z perspektywy dystansu lat to pewnie niewiele, ale wiem jedno i pamiętam jak dziś, że w tym dniu wszystko wydawało się być piękniejsze:


„
Żywiec
” smakował jakoś wyjątkowo, inaczej…


„
Anita
” zrobiła nad wyraz cudownego loda…


Kolor liści na drzewach był taki wyraźny…


Kumple z K-2 jacyś tacy inni byli…


Nawet „
kac gigant
” zwykle tak dokuczliwy, był do zniesienia…


Wydaje mi się, że każdy tzw. „normalny” człowiek powinien przynajmniej raz w życiu zobaczyć te obrazy, które ja widziałem i dotknąć zmysłami to, co ja dotykałem, a zwłaszcza a może przede wszystkim powinni zobaczyć je ci, którzy mają tendencje samobójcze (
I’m?)
 – byłaby to dla nich doskonała terapia wstrząsowa… 


Leonardo da Vinci mawiał: „
Kto nie ceni życia ten nie wart go
”. W tym dniu, chyba jak mało, kto wówczas na Ziemi, ceniłem życie w każdej jego formie, w każdym jego przejawie. Dostrzegałem w każdym zjawisku przyrody martwej i ożywionej jedynie stron pozytywnych. Wewnętrznie odczuwałem: uniesienie, uwielbienie i zachwyt nad życiem. Po prostu afirmowałem 
życie
. Jedynie jakoś arbuzów od tamtej pory jeść nie mogę…A wy byście mogli?

