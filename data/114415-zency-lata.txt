

Żeńcy lata


Maki spłynęły czerwienią
Stoją teraz nagie całkiem i senne
W skwarze południa bledną


A motyle Twojego głosu nadlecą z południa
I zatańczą w blasku gasnącego słońca
Ciężką jak ołów powieką


Stanę pośród dojrzałych kłosów pszenicy
Jak pierwszy żniwiarz lata
Z twarzą w noc obróconą


Na mogile chabrów umarłych
Ostrych wyschniętych badyli
Z kroplami potu jak łzy na policzku


Samotny jak kąkol
Do rosy perłowej
Na wargi twarde jak ziarno
Modlitwę za miłość wyszeptać


 

