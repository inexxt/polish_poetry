
        Przez palce przesypuję groszki wspomnień
Wdycham zapach świąt
Przypominają mi o Tobie
O chwilach gdy wtulona w Twoje ciepło 
Znikałam ze świata
Okręcając w palcach pasmo Twoich włosów
Słuchałam Twojego głosu
Mówiłeś wtedy o nas
Nie wiedziałam czy wierzyć
Tym przedziwnym oczom
W które wpatrywałam się 
Jak w ostatnią deskę ratunku
Maszyna zapomnienia zepsuła się
Nie wydaje reszty
Nie mogę zapomnieć dnia
W którym odebrałeś mi moje anioły
I odszedłeś
Teraz jestem z innym
Ale Twoje wspomnienie jak zadra we mnie tkwi
Już zawsze będę szukać 
Tych oczu przedziwnych
I tych pięknych włosów
Groszki wspomnień w palcach roztapiają się jak lód
Zapach świąt jak wszystko mija
A maszyna zapomnienia w kącie stoi
Czeka na naprawę
Która nigdy nie nastąpi
    