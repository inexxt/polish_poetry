

 


 


I głuchy brzęk


zawładnął martwym


dotychczas wnętrzem.


Przebrnął przez powietrze,


odbił się od ścian


zatrzepotał skrzydłami


i odleciał do nieba.


Nie powrócił.


Nie zrodził się żaden inny.


Znów zaległa martwa cisza.


Brzask zbudził blask słońca,


do świata czterech ścian


wpadła struga.


Świt zburzył poranne plany mgły, zawisła


na nici pajęczej


misternie tkanej przez noc.


Noc. Powoli uciekała spod


czterech ścian, ku dołowi,


jeszcze chwilę oparła się 


cieniem o zimną ścinę w kącie


i odeszła. Nie z pokorą


z błyskiem w jej mrocznych oczach.


Promyk prześwietlił osiadłe


powietrze i wlepił wzrok


w ścianę,


tuż naprzeciw


okna.


Zawitało już słońce,


zawitał poranek.


 

