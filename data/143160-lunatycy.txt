

zachwycają mnie czarne dziury w źrenicach i namiotach cyrkowych
te ze środków butelek są najlepsze
prawie jak zielone szkiełka i niewyraźne gwiazdy sprzed wielu tygodni 
kiedy boję się patrzeć na ciebie inaczej
a kiedy już idę ulicą to nie myślę o drodze ani o deszczu
przecież coraz rzadziej omijam twój dom i nieznane głosy 
krople co tak cudownie przyczepiają się do rzęs i dolnych warg 
a potem rozmazują 
i wiesz  ja marzę wtedy żeby tylko  iść z zamkniętymi  oczami 
nawet kiedy mówię że nie wierzę używam słowa przeznaczenie
i wbrew niemu rozbijam lustra a  potem poznaję ciebie jeszcze raz

