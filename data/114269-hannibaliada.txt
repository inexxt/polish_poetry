
        po co mi mącisz w główce, silny Hannibalu,
czy nie za dużo trosk w niej mam już sama z siebie?
zadajesz mi pytania, sam chcesz odpowiedzieć,
a przecież nie mam nerwów zrobionych ze stali
po co mi mącisz w główce, zrywać chcesz łańcuchy
mojego chłodu skóry i pojęcia grzechu
upiłeś mnie szampanem, domagasz się śmiechu
a przecież lód pod nami jest tak bardzo kruchy
chciałabym chyba żebyś bez tego mącenia,
po prostu mnie utulił i do snu położył
żebym zasnęła mocno, nie słysząc beczenia
owiec, tych moich obaw, lecz strach wciąż się mnoży. 
Więc może lepiej nie mów  ani słowa więcej  
Dam Ci w prezencie moje gotowane serce
    