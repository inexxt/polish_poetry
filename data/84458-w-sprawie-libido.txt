

to ciekawe panie freud że zasypiam tylko przy zapalonym świetle
i że w moim przekonaniu kobiety preferują tylko duże penisy
teoretycznie musiałem być synem abrahama
którego bóg zamilkł w obłędnej chwili egzekucji
możliwe że nie wysyłałem listów do laponii jak należy
w tamtych czasach podobno cały kraj nie czytał dzieciom 
wydaje mi się że to jest wiedza która nam wystarczy
ale pan wypytuje również o tatę i o zamki z piasku
do obrzydzenia przypominając losy edypa z teb 
dlatego powiedzieć teraz że jestem rozczarowany to niepotrzebne 
chociaż mocno płaczę i mam na oczach jeziora


teraz spytasz się mnie podchwytliwie co śniło się wczoraj
więc proszę masz śniła mi się wielka kamienna twierdza

