

w chwili efemerycznej niespodziewanie słowa wypadły z ust
zniknął z powiek kurz złapał je strażnik snów w metrze
kiedy kapelusze z głów spadały magikom po seansie hipnotycznym
modelującym kształty impulsów nerwowych bezdomnych
zapomnieli że boga już nie ma
iluzja wypełniła puste miejsce po sercu
zjadły je ciągłe chęci niepamięci
wypadły zalane brwi słońcem purpurowym starej kobiecie
co zrzuciła wazon z nasturcjami bo syn się powiesił
dla poezji niechcianej grzech ósmy popełnił
teraz cisza
gładzi nagrane na dyktafonie ostatnie oddechy straconych
teraz będą wieczni
zatopieni w naskórku przeszłości na kartach imiona diariuszy pozostaną
kolejny blok w mieście okaleczony przenikaniem cieni podwójnych
patrzcie
strach właśnie wyskoczył przez okno
piękna lekka lipcowa noc przykryta kopcem gwiazd
z oddali nokturn budzi sowy szare do odlotu z wiatrem północnym 

