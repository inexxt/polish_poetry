

W sobotnie monotonne przedpołudnie,




 
gdy żona zaparzała pomidory,


 
na słońcu, sam Pan Bóg nie wie dlaczego,


 
w jednej chwili zetlił się hel i wodór.


 
Gwiazda na sekundę jeszcze rozbłysła,


 
powiększyła się znacznie, po czym prysła.




 


Żona nie wiedząc, że koniec tak blisko


 
ogłosiła niecodzienną nowinę,


- nasze córki dojrzewają zbyt szybko.


 
Z pełną zrozumienia wesołą miną, 


 
zająłem pozycję ogrodnika, 


 
spiesząc się do koszenia trawnika


 


Gdy kośba rozchodziła się po kościach


 
zobaczyłem jak sąsiad, z mozołem


 
wyrywający stare winorośla,


 
poczerwieniał, po czym opadł popiołem


 
na krzak kwitnących róż, z których był dumny.




 


Usłyszałem bębny, flety i surmy.


Między ludźmi byłem tylko kościelnym,


tu jestem przewodnikiem antyfony.


-----------------------------------------------




 


Zakochani stracili blask księżyca.


 
Światło Ziemi, płonącej jak pomidor


 
jest za słabe by ogrzać jego lica.


 
Niezadługo skurczy się, zbladnie na por,


 
parą kochanków już lecą w mleczną dal.

