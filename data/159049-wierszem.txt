

Patosem żyją wiotkie liście
Wersami płyną ciężkie dymy
Burza przechodzi końcem strofy
I czasem minie lub nie minie
Trójwymiarowe parapety
Są przyodziane w lekkie słowa
Ich marmurowość mierzą głoski
Ich lęk wyraża polska mowa
Poezją są framugi okien
Gdy tylko opisane zgrabnie
A co za nimi? Szarość miasta
A co jest dalej? Któż to zgadnie
Poeci w ziemi niebo sieją
Kiełkują chmury i marzenia
A ludzie stoją i zbierają
I świat śpiewają od niechcenia

