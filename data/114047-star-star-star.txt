







W pożarze wieczoru
przetkanego czerwienią
płoną sześciany domów
szukając azylu
wśród cienistych sadów
 
Wzrokiem mierzę gęstość chmur
chaotycznie porozwieszanych
na lekko zsiniałej firance nieba
 
Nie zdołam policzyć kłosów zboża
jednak potrafię w nich wyczuć
zarodek chlebowego zapachu
 
Troska rzeźbi 
swoje pomniki
na twarzach 
przemieszczających się
szarym dywanem szosy
 
Kontrast świadectwem 
autentyczności 






 







