

"Panie doktorze
w mojej głowie
przeczucia. One są jak zapalenie wstydliwe, 
wielki bąbel
o pewnej grawitacji.
Ściąga w dół potwarze.
Czuję poruszenia twarzy śpiących
gdzieś tutaj koło szyi, panie doktorze."

Nastolatka: 
"Co mnie dotykasz!
Pieprzyć cię za dr!
I za to, że (rrrrr!) muszę nie zauważac, że pniesz się 
doktorku, pniemy się razem! "
(krzyk rośnie w miarę mijania zakrętów życiowych z piskiem opon)
(radośnie) 
"Teraz powie coś zjadliwym szeptem Jadwinia mała, inteligentny brzdąc!"

Jadwinia (szeptem): 
"Trzeba tedy stanąć twarzą w twarz z karkołomnym tangiem.
Trzeba zatańczyć, by wszystko było w porządeczku! Co nie, doktorku?
Tak podły wężu! tak tak tak tak!
Jak chcesz będzie, przecież zawsze rację masz! Och, zjedz ciasteczko! 
wszeteczny, wszeteszny i wszawy podły po... pogardzam..."

Normalna: 
"Mój Boże! Umieram na normalność i po to tu jestem
doktorze piękny, nie mam z kim pogadać..."

Nastolatka (z szerokim szczerym uśmiechem): 
"...czaisz?"

Bezbożnica: 
"Wszyscy są ?inni? i ?nieszczęśliwi?,
Boże weź mi wytłumacz, bo ciemno...
Nie widzę..."
 
Normalna: 
"Nie, nie, nie,
nie wracajmy do punktu wyjścia nie zniosę tego znowu znowu znowu!"

Psycholog (zdziwiony): 
"Nigdzie nie wychodziliśmy..."

Pijaczka: 
"Pójdźmy wszyscy na kielicha,
pójdźmy wszyscy do licha,
pójdźmy błagam razem do słońca...
O tam! Widzicie jak wybucha... Chodźmy do słońca, zbudujmy razem coś 
co pozwoli zapomnieć o tym że trzeba żyć
i myć rzyć
..."

Rodziciel Grożący (gorzko): 
"Gdybyś wiedział co ja myślę,
gdybyś mnie zrozumiał,
jakby się udało tobie opowiedzieć jak wygląda 
to wszystko w świetle twoim, a jak w moim.
Gdybym powoli wymawiał wyrazy
i mógł wpleść w nie obrazy,
gdybym był o tyci trochę bardziej zdecydowany na cenę
jaką przyszło mi płacić
za wyrozumiałość,
doktorku, wtedy nie byłoby mnie tutaj.
Byłbym daleko stąd, na sąsiednim krześle.
I to tobie bym tłumaczył
co jest, a co nie jest..."
 
Normalna: 
"Przełknąć kawę... To jest nadal bolesne..."

Natchniona: 
"Przełknąć dropsa, co przed momentem był koreczkiem uroczym dla 
tchnienia boskiego
w rozdętych nieprzytomnych skrzydłach powietrza.
Przewężenie masz w sobie
i koreczek.
Klepsydra ma dwie małe dłonie. 
Zbyt małe 
i zbyt dwie."

Nastolatka: 
"Tracę, bo mam dwie dziurawe ręce, ty durniu.
Mój czas krwawi z twojego powodu.
Wyjdźmy stąd. 
Piskliwie, piskliwie się to w szyi zaczyna, a kończy w prawym bucie.
Czy wiesz, że oberwałam tobą na wskroś.
Pieprznąłeś we mnie hecnie na odlew z prawa na lewo, 
z północy na południe.
Zderzyłam się z tobą, bo głupia byłam 
pod nogi nie patrzyłam..."

Hamleton: 
"Gdzie jest granica, że czegoś chcesz 
i że już to masz.
Czy nie są to dwie proste równoległe?
Może mi ktoś powie?
Dużo tutaj gości 
dziś gości."

Nastolatka Zjadliwa ze znaną Jadwinią (chórem): 
"Już - jestem - gzecna - juz - rącki - tshhhy - mam - na kolankach. 
Patse - sobie - na - moje - buci- hyyyy- ki.
Nic mnie nie obchodzi pani piepsyk na nochalu długim jak cukinia.
A to, ze pani wódkę pije a mówi, ze nie pije to tes mnie nie obchodzi 
wcaaale,
bo ja jestem gzecna nic nie widzę
a pani w kanaaale
to pani w kanale."

Bezbożnica: 
"Dziecko, wstydu nie masz, broń cię panie Boże od wszeteczeństw myśli 
twoich, 
Boże widzisz i nie grzmisz
na takie obrazy, które zło w niej sobie roi!
To szatan każe być ci nierozumną,
to ci nie pomoże.
Będziesz zawsze po piętach deptać ludziom, myć im zieleninę! 
A oni nic nie pojmą z twojej gadaniny!
Zdrowaś Mario dziesięć razy.
Trzeba myśleć o Jezusie.
?Kochanie życie trwa tyle, co taniec?.
Błogostan to ty już miałaś.
Czego się zachciewa pannie! Niczego już się nie spodziewaj."

Pusty Logik: 
"Życie jest śmieszne. Śmiech to zdrowie. Zdrowie to środek. Cel to nie ty. 
Cel tonie. Ty się nie wypinaj nie wychylaj nie ruszaj nie czaj nie wiesz nie 
masz 
praw
wyobraźni
kompetencji
seksu dosyć
na kredensie
za kredensem zaś pieniędzy
i rodziny
głębszej więzi
i przyjaźni
i fortuny
prawa swobodnego żucia gumy
dość narzekań
dość brawury
nie masz dość pozerskiej fury, etc."

(okno otwarte, nie ma obawy to parter)
Karteczka Psychologa: 
Pogódź się ze swoja wolą,
życzę szczęścia (!),
twój Psycholog.

