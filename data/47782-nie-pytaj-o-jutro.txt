

Nie pytaj o jutro.


Nie odpowiem.


Kaplicę serca zamknę.


Zawilcami okalaną,


powojami okraszoną.


Lecz one kiedyś dokonają 


żywota swego.


Kaplica serca mego


samotnością zawyje.


Z samotności owej zechce odejść...


Nie pytaj mnie o jutro.


Nie pytaj.


Dziś pielęgnuję łany zboża


w duchu moim.


A jutrzejszym porankiem


siedem plag uderzyć może


i nie zdążę się schronić...


I nie ocalę złotych kłosów.


Dojrzałych,


lecz na jak długo?


Nie pytaj mnie o jutro.


Posadziłam dziś w ogrodzie


sadzonki róż czerwonych.


A co, jeśli miłość nie przyjdzie w porę?


Co, jeżeli żywioł zniszczy?


Więc nie pytaj mnie o jutro,


gdy róże jeszcze niedojrzałe...


 

