

Nie mam pragnień, mam marzenia.


Nie mam złudzeń, mam wspomnienia.


Nie mam myśli – ależ mam!


Smród z lodówki unosi się na cały pokój.


Czyż musimy zamrozić nasze dusze by nie śmierdziały?


A może stuletnia hibernacja?


Hej John!


Widziałeś dzisiejsze wiadomości?


Czołg utopił się w bagnie, bilety na marsa wyprzedane a Dolly jest naszym mesjaszem.


Czy dostrzegasz różnicę między nami?


A John zanurzony w szklanym ekranie krzyczy: Zamknij lodówkę!


Czas wypełnił żagiel.


John chwyć ster płyńmy w stronę zielonej Ziemi.


Lecz burza przesłoniła twarz John’a a sztorm zawładnął jego dłońmi.


Zawrócił w stronę upadłych marzeń.


Czy jest już dla nas za późno?


Czy zmierzch jest bliższy niż myślałem?


Całą daną mi siłą odpycham John’a od steru.


Może oni zapomnieli, lecz ja znam drogę.
Dopłyniemy do zielonej Ziemi.

