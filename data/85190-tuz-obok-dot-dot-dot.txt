

Bo Twoje kości uderzały o moje,


gdy do grobu nas kładli,


a później położyli te zwiędłe kwiaty.


Wtedy zbudziłem się po raz pierwszy.


Obumierając wciąż czułem Ciebie.


Miednica i kość łonowa splatały się z moim przedramieniem,


by do kości kulszowej dotrzeć.


Tak splątani wapnem czuliśmy bliskość, której wtedy zabrakło.


Wtedy, gdy ksiądz pobłogosławił nasz związek, nic nie było.


Rozpoznaję Cię dzięki perfumom Coco chanel i tej pomadce od matki.


Jesteśmy razem pod piachem.


Po ślubie powinni zakopywać.


Poznajemy się, Twe imie umknęło moim zmęczonym myślą.


Zbliżono nas do siebie,


sami nie potrafiliśmy zadzwonić.


A Twoja kość uderzyła o moją i zagrzmiało niebo.


Karawan odjechał, goście odeszli


i zostaliśmy sami.


Wyślizgujesz się z mych delikatnych dłoni, opadają kości.


Tworzą wieżę, z której wypatrywać trzeba nowąokazję.


Bo Twoje kości uderzały o moje,


by porzucić życie i nas.

