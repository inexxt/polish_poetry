

 plamkę mojego ciała 
 przygniata do trawy
 duszność zieleni
 rozwidlonej, rozgałęzionej, rozrośniętej
 tnącej niebo jak kratka do jajek
 zieleni stałej, bezpiecznie stałej
 z roztańczonymi końcówkami
 ostrej, młodej zieleni
 która pcha mi się do nosa niezmiennymi zapachami 
 zieleni przefruwającej nade mną
 jakby mnie tu wcale nie było
 zieleni przechodzącej po mnie
 w pośpiechu
 jakbym była częścią zieleni
 niczym nadto i niczym mniej
 jakby nie można było być niczym nadto  


 
 

