

Nic mnie już nie obchodzi
Nadzieja oczu nie wykole
Powinni to wszystkim ogłosić
Że nihil novi sub sole

Zalałem duszę cementem 
I żadna się rana nie jątrzy
I chyba nie chcę nic więcej
Już nic nowego pod słońcem

Pytasz czy istnieje Bóg
Czy tylko odgrywamy swe role
Choćbyś walił głową w mur
Nihil novi sub sole

Coraz trudniej wyrwać z pamięci
Sierpień tak upiorny gorący
Już żadna myśl tak nie nęci
Jak usnąć i spać pod tym słońcem

