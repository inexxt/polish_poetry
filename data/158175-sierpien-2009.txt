

i kiedy jest już pewna że idzie lewą stroną ulicy
faktycznie mówią do siebie szeptem
żadnej chwili nie można pozwolić zasnąć
powiedział już do końca i za każdym razem
Tobie- 
pomyślałam że doświadczenie ubiera nas w zmarszczki ciepła 
powietrze pełne jest melodii które przeprawiają świt na drugi kraniec łóżka
tylko światło płynie dalej i rozprasza się gdzieś wyżej
pierwsze noce pełne są oczekiwania i jak młode koty układają się blisko
oddech jest głęboką studnią w którą można schować to
 czego nie da się powiedzieć
pomiędzy szeptami tworzymy trójkąt bermudzki naszych wrażeń 
bo za wcześnie jeszcze by patrzeć w okno przez półprzymknięte oczy
żeby to zapamiętać w niewyraźnych rysach i zagłębieniach zagnieździć musi się ciepło
 

