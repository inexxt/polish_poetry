

poczułem Cię w samotnym tańcu
między nagłymi spojrzeniami
dotyk dłoni Twojej na ramieniu
skrzydła anielskiego


 


w milczeniu mowy
spojrzeń
w tańcu oczu naszych
byliśmy
a magia
sama się działa


 


śnieżnobiałym od Aniołów
kluczem
otworzyłaś
zastane od czasów
skrzypiące
serce moje


 


w delikatności
skrzydeł puchu Twoich
pytałem
czy we śnie jestem
za powiek zamkniętych zasłoną
czy w jawy realności
stoję tu właśnie teraz


 


Ty zamknęłaś
w swojej dłoni
moją dłoń
i w uśmiechu wyszeptałaś:
jestem tu

