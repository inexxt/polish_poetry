

można kochać


miłować się fascynować


ale po cholerę tym żyć


po co uwodzić swój umysł


miarą większą od wszech-rzeczy


wywodzić zmysły nad człowieczeństwo


i spontaniczność natury


spiętrzać wiarę grzmiącym


echem upadającej treści dążącej


ku nieżyciu w fascynacji niebyciem


* * *


lecz ja to tylko wiem


* * *


jeden ma manię antyamerykańską


drugi interesuje się lotnictwem


i wie, że Ktoś się tym nie interesuje


ale on tak


pierwszy ma przyjaciela co był


w Korei i wrócił


drugi dalej się tym interesuje


o czym wszystkich zapewnia


* * *


lecz ja was widzę


* * *


tak sobie to wyobrażają pogrążając się samoczynnie


bezustannie bezwstydnie bezintencjonalnie


* * *


(i was zniszczę)

