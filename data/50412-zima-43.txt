

"W szparze pomiędzy deskami zobaczyłam białe łachy śniegu. Nie wiem dlaczego, ale pomyślałam o wycieczce z matką na Wawel; podłogi tak lśniły, były tak czyste i różne od tego co znałam, tak różne jak biel śniegu od ciemności w wagonie"


 


Lenie


 


Pomyślała o Wawelu


,że Wawel czysty jest


,że czysty był


jak śnieg


 


Pomyślała o Wawelu


zimą 43 do Belsen


Przez Torę


Po Torach


Przez śnieg


Przez śnieg


 


Ile jeszcze chwil?


Minut?


Milisekund


łomotania o tory?


 


On mknie


Do gdzieś


A Ona o Wawelu


czystym jak śnieg


 


 


Wszystko było i jest


Będzie czyste


Jak sukienki


Co będą ślubne


Jak białe i ślubne


Co schną


Latem na ganku w leniwe popołudnie


Co schną


I skapują


Kroplami


Kroplami


Co skapują


Kroplami 


Jak krew

