

Villanesca nel boschetto 




jak długie może być czuwanie
tak wielka czasem jest czerń źrenic
gdy staną lęki o pół kroku
zdrętwiała chwila wpół się łamie
ziemistym cieniem na zieleni
szakłaku witką drży niepokój
coś może stać się więc się stanie
gdy ciszą tkwimy ogłuszeni
czernieją nawet błyski w oku
zdrewniali w kłącza ścięci w kamień
gąszczem jesteśmy i czekaniem
a lęki stoją o pół kroku




 
autor: Paweł Stefanowicz












Villanesca smutassima






 


jak długie pytasz jest czuwanie


gdy tkwimy ciszą osłupieni


i zewsząd wgryza się niepokój


 


nikt czuwać w takim nie jest stanie


pod metrem piachu i korzeni


gdy los zbudował ciasny pokój


 


zdrewniałe ciało na wpół łamie – 


i zaraz całe w miał przemieni –  


nie poznasz siebie w bladym oku


 


i było wielkie gwiazd spadanie


martwe leciały na otchłanie


i  wielka liczba liści wokół




 


 


autor: Agamemnon






 


 


villanesca smutassima secunda






 


Jak długo stawiasz to pytanie


Gdy tkwimy ciszą osłupieni


A cień się stopił w trwałym mroku


 


a więc powtarzam miły panie


liść go zasypał od jesieni


szansy mu nie dał ni widoku


 


wiem że tak było ja nie kłamię


tusk jest mi świadkiem on  nie ściemi


choć jestem solą w jego oku –  


 


– a on tak leży w błogostanie


lęków już nie  ma –  ma już kamień


i żadnej szansy na niepokój






 


autor: Agamemnon


03.11.2010  21
:32

