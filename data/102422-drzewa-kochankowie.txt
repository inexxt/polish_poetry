
        Kilka metrów.
Kilka ludzkich kroków
Dzieli dwa wiekowe, zakochane drzewa.
Choć dzielą wspólnie wodę, powietrze, promienie słoneczne,
Wspólnie śpiewają, kołyszą się na wietrze.
Od wieków wpatrzone w siebie nawzajem.
Zbyt daleko są by być razem.
Każde z nich wie,
Że swych dłoni nie splącze z dłońmi drugiego,
Ust drugiego nie poczuje smaku.
Lecz mimo to stoją, rosną,
Trwają w tym uczuciu.
Wymieniając niewidzialne uśmiechy, spojrzenia
Dają sobie nadzieję, wiarę i miłość.
Kilka metrów.
Kilka ludzkich kroków.
Tak blisko,
Choć tak daleko...
    