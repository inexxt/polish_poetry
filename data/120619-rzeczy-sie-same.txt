









przedwybuch i przeddźwięk
cisza której nic nie  wypełnia
cisza będąca brakiem dźwięku
upadła szpilka - świat się nagle  narodził i stało się wszystko
co się stać kiedyś miało i nie  miało
wszystko co było snem Boga
i diabła koszmarem
pierwszy wybuch  którego nie miał kto słuchać
toteż był czy może go nie było?
Przyłożyłam  kiedyś muszlę do ucha
taką dużą
o czymś dla siebie  ważnym
szeptała
szumem szeptał do mnie duch ślimaka 









