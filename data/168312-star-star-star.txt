

Gdybym mogła schwytać utracone chwile,
co srebrzystym pyłem mienią się na skroniach. 
Kiedyś wielobarwne, tańczące motyle,
których nie umiały zamknąć młode dłonie.

Wolne, niespełnione, odchodzą w milczeniu,
przesypując piasek w klepsydrze przeszłości.
Uśpione przez lata, niby w zapomnieniu,
powrócą nostalgią bez cienia litości.

Każdym siwym włosem i zmarszczką na twarzy,
przypomną o sobie i błędach młodości.
Ach, gdybym mogła odmienić bieg zdarzeń
Za karę mam starość, pełną wątpliwości.

