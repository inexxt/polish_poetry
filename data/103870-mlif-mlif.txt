

Rozkładamy krzesła
jest ich tak dużo,
na pewno starczy
dla wszystkich
przyjaciół, znajomych.

Zasiadamy do śniadania.
Blat stołu stoi pionowo.
Stryjek Edzio wyświetla
na nim potrawy,
słychać mlaski.

Trzymamy chusteczki
przy ustach,
aby nie zwymiotować z przejedzenia,
oczami przewracamy
raz w jedną raz w drugą stronę,
rozszarpujemy część odzieży
lub chociaż dolne guziki.
Klepiemy się po brzuchach,
prowadząc o(d)żywioną dyskusję,
tak żeby nie było słychać
jak skóra rezonuje.

Dobrze umiemy odgrywać 
nasycenie.

