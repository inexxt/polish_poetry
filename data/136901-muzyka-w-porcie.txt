

grał na grzebieniu chłopaczek młody
na świata strony cztery grał
burzyły się fale szerokiej wody
i zyskiwał na sile szkwał




przyszła dziewczyna szukać muzyka
prosić, by przerwał dziwny song
-"chmura już się z chmurą na niebie styka
nad wioską ostrzegawczy gong!" 




grajek nie zląkł się mowy dziewczęcia
nie przerwał swej pieśni, wciąż grał
śpiewały mu świata wszystkie zaklęcia
piosenkę rzuconą wśród skał 




wróciła panna smętnie do domu 
w drodze złapał ją chciwy deszcz
nie znajdą podróżni swojego promu
jak nie znajdzie słów pieśni wieszcz

