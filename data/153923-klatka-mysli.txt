
        Jak to dobrze i jak wspaniale
móc być żyć i śnić
w tym wielkim gmachu splątanych losów
wśród ambicji ciszy i szeptów
smutnych wspomnień i starych prawd
człowiek przecież wie ile jest wart
patrzysz przez okno swego pokoju
malutki, skromny otwór w ścianie
i myślisz, myślisz coraz więcej i mocniej
zdajesz się tonąć w otchłaniach własnego umysłu
tak spokojnie i tak szalenie pogrążasz się
dławisz się tym co za oknem
zanosząc się kaszlem przeklinasz ten świat
każda minuta każda sekunda 
jest jak szpila wbijana w twój plan
który tak rozpaczliwie próbujesz układać
co za okrutne, szare życie!
zniknij, zatoń, rozpłyń się w nocy
jaki piękny jest świat
jaki zielony, ciepły i dobry
ile w nim jest smutnych i wspaniałych ludzi
ile kotów wylegujących się na trawie w słońcu
jak cudownie, że żyjesz!
tyle przed tobą chwil, tyle uczuć, więc żyj!
tak, życie jest jak lustro
odbija w sobie nas samych

