

cisza pulsuje wokół


chłodnym rankiem


spełnieniem


 


w ciszy spokojnej własnym milczeniem


mały chrzęst


niepewności


 


uniesieniem powiek


nie chcę zburzyć


harmonii nicości


i przekonania


że jesteś


 


w ustach jeszcze trochę


twojego smaku


napięta skóra


wciąż żyje wspomnieniem


dotyku


 


powoli i nieśmiało


nabierając w płuca powietrza


chwytam twój oddech


i teraz ust nie pozwalasz mi otworzyć

