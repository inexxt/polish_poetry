

czerwone światła zatrzymują czas
 wywołują ból głowy
 więc zasłońmy okna i pobawmy się
 kieliszkami w kto pierwszy na dno
 
 bukowski napisał za nas wszystko
 już nawet nie ma dokąd pójść
 twarze kobiet i mężczyzn to mętne kałuże
 na chodnikach miast
 spacerujemy sami
 sobie do towarzystwa
 
 one biorą do ust bez entuzjazmu
 oni już potem nie dzwonią
 
 ale 
 ktoś wreszcie przyjdzie i pokaże
 jak to jest
 jeszcze trzeci oddech pomiędzy teraz 
 a końcem tej rundy
 

