

Byłaś włosem, kocem krótkim,
Byłaś wodą filtrowaną,
Byłaś łykiem dobrej wódki,
I miśnieńską porcelaną 

Byłaś echem, gdzie bez-echa
Byłaś słowem, co się daje,
Byłaś fartem, siostrą pecha,
Byłaś lądem, moim krajem.

Byłaś pękiem kruchych kwiatów,
Słabym supłem w butach starych,
Byłaś zbiorem pełnym batów,
Życia-Śmierci, dziwnych taryf.

Obiecałaś mi wycieczki,
Obiecałaś nie- odejście, 
Dziś na grobie tylko świeczki,
Dziś ze śmiercią twe zamęście.



Kłótnia-kłótnią, są i będą
Czas godzenia już nie nastał,
Moira cięła nożem przędzę
Twego bycia, teraz! Basta!

Z naszych planów tylko nici,
Kurzu, piachu oczy całe,
Obudziwszy się o świcie,
Już nie było doskonałe.

Byłaś smutną tajemnicą,
Twierdzą silną jak Grenada,
Coś pisałaś cyrylicą,
Teraz mówić nie wypada.

A tu trzeba było czasu,
I odwagi do mówienia,
Zero ciszy, coś z hałasu
Daje ludziom do myślenia.

Wieża gdyńska- przeznaczeniem,
Twojo- moich planów, marzeń,
Szkoda tylko, że zakazem
Nie był ciąg już tych wydarzeń.

Teraz śpij, choć noc tak chłodna,
Nasze się rozeszły drogi,
Na czas krótki, przyjdę głodna
Lep już teraz, lep pierogi.

Podwarszawie, październik 2009.

