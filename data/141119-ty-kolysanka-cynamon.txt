

jesteś tylko drogą przystankiem na niej


cynamonem osiadłym w kącikach ust 


zasypiasz tam gdzie zawsze mogłeś mnie znaleźć


pod językiem ocierasz się o otwarte dłonie
 




jak perkusista ulubionej kapeli nie pozwalasz się zatrzymać 


bo przecież wrócisz będziesz głosem w którym mógłbyś zamieszkać 


jak w zbyt wysoko schowanym ziarnie do którego nie prowadzą żadne schody 




pamiętasz że pod nimi mieszkały koty i czasem cień twojej matki 


mienisz się jej uśmiechem tak szerokim że aż pękają wargi

