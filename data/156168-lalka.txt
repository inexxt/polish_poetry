

Gdy na nią patrzę...




szklane paciorki wykute z bezwyrazu


głaszczą skalpelami spojrzeń


róża rozkwitła na porcelanie 


śle naboje półuśmiechów




Gdy na nią patrzę...




wiem... Lalkarz się nie postarał


jedwab porcelana karmazyn szkło


zastygłe zimnym pozaczasem


w pół nuty spartaczonej symfonii




wyrokiem niewprawnej ręki rzemieślnika


nie rozbłysną muzyką pożądania


nie zadrgają w takt namiętnego szeptu


nie spłoną w niepokornych krokach tanga




Gdy na nią patrzę...




sople spojrzenia drwina uśmiechu


bezgłośne błaganie o kamień


w wyzwolenia złudzie nadziei


szybkim ruchem strącam w niebyt




z tysiąca lustrzanych kawałków


rzuca sztylety obolałego szyderstwa


zwieszając bezsilnie u boku


porcelanę zakrwawionej piąstki



