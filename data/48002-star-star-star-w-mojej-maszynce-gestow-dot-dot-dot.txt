

W mojej maszynce gestów
Chciałem wytworzyć słowo
Aby kłaść je balsamem
Na dusze pełne zmartwienia


W mojej maszynce gestów
Chciałem wytworzyć skinienie
Którego mógłbym używać
"Tak, pomogę cierpiącym"


W mojej maszynce gestów
Miała powstać myśl czysta
Która - niewinną będąc -
Wprost miała trafić do Raju


Z mojej maszynki gestów
Wypełzła myśl mała i czarna
Co najeżona kolcami
Raniła wszystkich dokoła


Z mojej maszynki gestów
Wydobył się gest bluźnierczy
Użyłem go nieświadomie
"Tak, pozwolę byś zginął"


Z mojej maszynki gestów
Słowo, co jadem ocieka
Opluło z ust moich Boga
Zamykając mi bramy Nieba...

