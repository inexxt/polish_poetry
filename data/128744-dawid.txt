



przyjrzawszy się spokojności świtu
 poczuwszy za uchem jej połysk
 westchnieniem zmąciłam przepastną ciszę miasta
 szczypiącą w oczy z samozdziwienia
 
 to ty! zabiłeś kolosa z betonu
 w bitwie trwającej raptem kilka spojrzeń
 ty strąciłeś z fasady świateł
 zmurszała postać dzikiego filistyna
 (a z moich barków jego łokieć)
 
 ty jesteś ripostą na tępe proroctwo
 niesymetrycznie brodatych ministrów
 głoszących śmierć przez utonięcie
 plemieniu zarazy urbanistycznej
 
 przez ciebie świst zamarł już w płucach goliata
 wiatr tylko wspomina mi wiotko subtelnie
 że droga do tronu babilonu
 wiedzie przez twoje spojówki

