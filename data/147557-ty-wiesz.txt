

mówiłeś mi 'ty wiesz', jak miliony kochanków 
przed tobą, przede mną, ponad różowym nadzieniem 
każdej pościeli, bliżej sufitu, najdalej  od nagiej 
podłogi. odpowiadałam: wiem i wierzyłam,
że wiem na pewno – istnieje 'chabrowy' zamiast 
niebieskiego.  istnieje 'my' zamiast pojedynczego, 
nic nie wartego bytu. i istnieje związek, który scala 
nie tylko atomy: trwale kojarzy zapachy, myśli, słowa, nuty. 

dziś, jeśli  tylko zdołasz wyrysować w pamięci jasną ryzę 
twarzy powiesz: zwymiotowałaś na niebiesko;
a ja równie zachowawczo odpowiem: to pewnie motyl
z wątroby.

