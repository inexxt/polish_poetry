



"Wierz mi, chciałabym umrzeć" mówiłam tak szczerze
"zły los mi przypadł, wiedz że wyruszam wbrew woli"
To było jednak dawno i już w to nie wierzę
Bo łatwo godzę się z tym co najbardziej boli

Tak bardzo ironiczne to przystosowanie,

że aż się uśmiechają moje cztery ściany
ja nie, bo nie potrafię, w zadośćuczynieniu
zwykłam ten dzień obchodzić kompletnie pijana
"Popatrz, garb znika z pleców, lecę jak na skrzydłach"
I nazywałam cudem zwyczajną remisję
Błagałeś wtedy żebym obniżyła pułap
Pół roku i znów spadłam.  Znów objawy wszystkie.  
Lecz teraz już w to wrosłam, lecz teraz tym jestem
i dobrze mi na studiach dla wykolejeńców
Odświętnie czarno-białych, z zielonym akcentem.
"Charyty gardzą tymi co nie mają wieńców"
    