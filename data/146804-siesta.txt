
        Upalność wczesnego popołudnia
Zwilża wargi leniwymi słowami
Pot z sennego czoła
Wsiąka powolnie we wskazówki zegara kuchennego
Niedojedzone resztki opowieści
Pochłonął aksamit sofy
Nogi najdogodniej zwieszone przez oparcie
Wtórują melodii szepczących oddechów
Kocią sierścią otuleni
Płyniemy spokojną falą odpoczynku
Czas jakby wolniejszy
Przysiadł na skraju fotela
Próżnie kapie na dywan
Tkany nićmi przejedzenia
    