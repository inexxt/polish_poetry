

 Widziałam ślady twojego lęku, rozległe
 jak zawroty głowy. Zakrwawiły deptak.
 Schowały się w siebie. Znikły.
 Liczyłam wstrząsy sufitu, z których się wykrwawiałeś
 na chodnik. Opukiwania ścian. Miliony martwych słońc.
 Każda minuta chwiania jest policzona.
 Nie pojąłeś czasu, a ja jeszcze jestem.
 Wiele godzin jestem i ciągle cię brakuje, choć coraz  bardziej
 ciasno. Coraz bardziej cudzo.

