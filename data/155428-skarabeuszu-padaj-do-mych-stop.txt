
        Aksamit nieba spływa faliście
 okalając miękko pulsację serca
 drgania fal łudzą mnie podstępnie
 nie zwiodą mnie, nie tym razem
 
 zasypię się piaskiem, owinę atłasem
 umrę zmylnie lub zatańczę pod niebem
 pokochasz mnie i znienawidzisz
 zamienię szczyt piramidy z jej podstawą
 Cheops rozsupła wstęgi materiału
 groźnie łypiąc na mą duszę
 
 zamknięta w pudełku, w ciosanej klatce
 zapach żywicy przyprawia o ból głowy
 wolność długo dojrzewa 
 ale późny kwiat róży zachwyca swą urodą
 
 o Skarabeuszu, padaj do mych stóp!
 owiń strumieniami muślinowego blasku
 dłonie wzbierającej duszy
 niech amarant przeszłości żałośnie umiera 
 świszcząc wraz z oceanicznym odpływem
    