

następna stacja - metro centrum
zamieńmy się oczami żeby lepiej widzieć
powiedzcie nam, dobrzy ludzie, powiedzcie co mamy myśleć
powiedzcie nam, dobrzy ludzie, co widzimy i jak to rozumieć
powiedzcie nam, kim jesteśmy i co robić mamy 

[a uśmiechnięte twarze patrzą na nas z billboardów
i zachęcają do bycia lepszymi w bielszej koszuli]

następna stacja - metro centrum
pojedźmy szybciej, gdzieś na peryferie
zostańmy tam, sami całkiem sami, ze sobą, w ucieczce
złapmy się za ręce gdy będziemy hamować

następna stacja - metro centrum
skasujmy bilet, będziemy częścią pięknej całości
i bilet do kieszeni i spojrzenie w podłogę
i nie patrzmy się sobie w oczy, proszę

następna stacja - ....

