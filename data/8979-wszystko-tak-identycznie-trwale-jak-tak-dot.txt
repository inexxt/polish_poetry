

bawię się małą-parasolką w pucharku pełnym lodów
lody roztapiają się, ale ja czekam 
NIE JEDZ ZANIM INNI NIE ZACZNĄ - pamiętam;
ale kto odda mi wszystkie stracone chwile?
rozkładam małą-parasolkę na czynniki pierwsze;
drewienko łamię na małe, małe i mniejsze części
delikatny papier delikatnie podpalam i patrzę
na delikatnie mieszający się z powietrzem DYM (również delikatny}
i w każdej z tych pięknych chwil, robiłam zdjęcia, wiecie?
a teraz piękno uderza z nich z dumnym, okrutnym uśmiechem
NIE BAW SIĘ OGNIEM - pamiętam;
ale kto odda mi wszystkie stracone chwile?
patrzę na wesoło merdający ogon szarego psa - jest ślepy...
a tu wszystko jest tak higroskopijnie trwałe
mydło pieni się w mojej dłoni, wypada i ślizga się; w kąt...
tam już zostanie, nikt go nie podniesie, wyschnie i
pająki zbudują na nim cudowny, lekki dom
ZAWSZE MOŻESZ DO MNIE PRZYJŚĆ KOCHANIE
JA CI POMOGĘ, BO JESTEŚ MOIM DZIECKIEM - pamiętam...
ale, powiedzcie proszę, kto odda mi wszystkie nienarodzone uśmiechy?

