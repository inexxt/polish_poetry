

HISTORIA PEWNEJ ZNAJOMOŚCI Z GLASTONBURY
to było przed natarciem Arktycznych Małp
purpura nieba czerniała coraz szybciej
zadziałała wartość płynna 
uczczona minutą flaszki
i podkładem z krowiego mleka
nie używano wcale zwrotów 
motyla noga i takie tam
on powiedział jedno zdanie
Dziewczyno brzydko wyglądasz 
nie tańcząc na łące
ona z odbiciem Luny na policzku
bez słów zatopiła się w anty tanecznym 
korowodzie
dalej ... już każdy się domyśla
RELIKWIE
ku pamięci 
kolejnych świętych
wyrastają ołtarzyki 
z trupich kosteczek
dostojnie oczekując
różańcowych armii
KAIN I ABEL
mięso
zazdrość
zwycięstwo 
za cenę 
braterstwa
HOMO SAPIENS SAPIENS
człowiek rozumny 
brzmi dumnie
traci jednak sens
gdy popełniamy błąd
będący
obrazą 
poniżeniem
pogardą
TAKTYKA
on mnie nożem
ja go sercem
on szykował kamień
ja wewnętrzny spokój
w końcu 
zrozumiał dobro
a 
w nagrodę
został kopnięty 
w kalendarz
rykoszetem

