

w mej głowie wetknięty lej
uniemożliwia spokój myśli
chaos rozprzestrzenia się wzdłuż łączy neuronowych
komórki ulegają powolnemu
nieuniknionemu rozszczepowi


 


 
drżę


 
wciąż dzielą się
minimalizując i rozmnażając jednocześnie
bezlitosna organiczność czasem doskwiera


 
obawa przed eksplozją myśli


 
to już
wyścig rozpoczęty
prędkość paraliżuje zewnętrzną powłokę
choć cały proces zachodzi głębiej
dezagregacja jądra powoduje zaniki świadomości
kasacja i segregacja subiektywna inicjują
początek końca selekcji


 
wreszcie..
..zasypiam  

