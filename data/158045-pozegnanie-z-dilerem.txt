

pytam 
dlaczego właśnie z nim 
połączyłaś korzenie 
 
odpowiadasz 
punk czy nie punk 
mimo wszystko człowiek 
 
cisza gdy dodajesz 
czy mam coś z tych nowych 
swoich specyfików naturalnych 
 
potrzebujesz kopa 
może mam może nie mam 
zależy 
 
od czego pytasz  
zapalając papierosa doprowadzasz do porządku selery 
penetrując mnie wzrokiem 
 
od tego jak daleko 
wpieprzyłaś się butami w glebę 
jak to wygląda w łonie 
 
wytłumaczyć chcę 
wszystko ma kres 
miłość i skutkowanie preparatu 
 
ulotne jest zauroczenie 
przemija nieodwracalnie 
zostawiając cień na skórze 
 
zabolał bo wiatr boli 
poszłaś do innego 
przejechać się na starym gównie 
 
 
 
 
 
 
 
(miłość i narkotyki)
    