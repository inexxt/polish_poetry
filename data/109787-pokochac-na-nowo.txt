

nie mówmy o śnie jako małej klaustrofobii
bo nawet kiedy zasypiam 
czuję na skórze piętno matki - polki
i ojca - polityka
obdarli nas z dziewictwa 
długo przed narodzeniem komunizmu
kiedy szukaliśmy w zbożu 
oczu proroka skierowanych przeciwnie do słońca
potem wmówili choroby weneryczne
i karłowatość czasów
z ambony nie wieje południem
nawet kiedy modlimy się do Boga
tego prawdziwego
bo chińskie podróbki powoli wypierają 
walka na słowa w kraju wolności
to tak jak śniadanie w środku nocy
zamawiane w przydrożnej pizzeri
kiedy zamykają drzwi ze strachu
i zwyczajowej gościnności
a w gazetach zmniejszenie bezrobocia
dominuje nad wielkim sukcesem PZPNu
mam już nawet potwierdzenie 
że sędziowie decydują się na pakiet business
bo Polska jest za mała
nie tylko we śnie


 

