

[Trzydziestoletnia Panną Samotność]
 


Świat wydaje się, obraca się kula,
pod górę i w górę rośnie kultura życia.
Skróty
to przebudzenia myśli,
co jeszcze rozdają resztki ze złudzeń
- pozbywam się i tego z niemałym trudem.


 


Wiklinowe koszyki, dziurawe półbuty
jak łajba przeciekam i zalegam na dnie.
Wyliczam lekarstwa, jakie już długo połykam:
po nocy jedno, jedno na spacer bez znaczeń,
na lepszy nastrój drugie,
trzecie na dobre, trzecie na złe,
na kolację i na sen czwarte.
Mam przecież rację,
przestanę,
więcej nie zacznę.


 


Wieczne pokuszenie, zlepek obietnic.
Nie raz śmiałem się, że prawie mam,
a ledwo starczało na bilet powrotny.
Tak właśnie wracałem, raz za razem,
do miejsca zameldowania.
Czekały moje przyjaźnie:
pies, lodówka, radio, pościel
i plotka, co długa jest jak jest prawdziwa.
Wybuchał płacz
co panicznie ścigał lato, gdy mróz na szybie dębiał
- ciskał się w sercu zachwyt - cóż za śliczny pejzaż.


 


Z biegiem lat i wiatr przestał wiać,
wiatr zginał kark i odszczekał.
Po wieku nie nadejdzie czas.
Z miasta do lasu uciekam.


 


Ciągle jest, jak niesiebie przypomnę, ochota,
gdy bez spojrzeń kolacja, usta brudzą naczynia.
Zamykam na klucz drzwi, na straży prąd z klamki,
wyleczy, z wizyt, domokrążców.


 


Rozsiadam się,
przy mnie leży mój pies.
Mokry nosek od trosk.
Książka na ważne tematy ("Dbałości o bagaż w podróży"),
ale ja nigdzie się nie ruszam. Już nie wybieram się!
Myśli moje w domu trzymam, nad kluczem stoi ten stół.
Tutaj przeżywam, życie przeżuwam, spożywam.
Co lepsze zgryzam, kości wypluwam, docinki przełykam.
Nie dzielę się, bo zbyt mało dam
- taka prawda, nie blednie jej banał!
Zajadam trzydziestoletnią pannę "es".

