
        Pracując na zmywaku odkryłam sedno miłości
 A na pewno sedno nie-miłości
 
 Wykonując pracę, którą może wykonywać każdy ( sic!)
 Nawet ja, Daria Klimek  
 Nabrałam obrzydzenia do artystów 
 Szczególnie do hybrydy lwa kanapowego z poetą
 Który po recytacji Gałczyńskiego zapędzi cię do garów.
 Zaczęłam też płakać czytając wyznania miłości.
 
 Układając szklanki przez -w przybliżeniu- 72 godziny tygodniowo
 Zaczęłam śnić o stukającym szkle. Nie potrafiłam już śnić o Absolucie
 Dlatego też pożegnałam największą deklaratywną miłość mojego życia
 A moje usta zamiast perły wypluły pestkę. 
 
 Teraz próbuję się skupić na małych rankach którymi upstrzone są moje palce
 To przez szkło, wśród którego głównie przebywam.
    