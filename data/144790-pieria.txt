























 


tu w tej dziwnej krainie


czas w ogóle nie płynie


nie ma Styksu


nie ma Kotysu


co by nękały niewinne dusze..


 


...są tylko drzewa


na których wiszą martwe głosy


co dźwiękiem swym


drażnią tych niepokornych


a deszcz pada z krwi


bo ona najczystsza


ona uświęca


 


mamy tu


pijane statki


płonące zwierzęta co rozgniewane


kąsają językami ognia


są też domy


co jak kostki


dręczą swymi liczbami


budząc niepokój


 


w chmurach siedzą wściekłe sny


co czyhają na naiwnych lunatyków


którzy niczym mięso armatnie


karmią je sobą


nie lękając się zagrożenia


 


 


 


 


są tu ulice wyłożone słowami


i znaki z gwiazd


są kawiarenki co jak pączki kuszą sowim kształtem


są myśli


co jak ptaki


latają daleko


by nie dać się złapać podstępnym myślicielom


 


nie ma tu śmiechu


żartów radości


lecz jest euforia


co wciąż pęka niczym


nadęty balon


nie ma smutku żalów


lecz jest zdziwienie


co wciąż dręczy znakiem zapytania


 


nie trzeba jeść pić


i oddychać


tylko kontemplować egzaltować


 
można się też zabić


lecz to nie pomaga 


a tylko zakłóca rytm


wybijany przez Wielkie serce


 


nie ma tu w ogóle życia


jest tylko istnienie


co wciąż dźwięczy


niczym stukanie obcasa


 


nie ma śmierci 


bo ona początkiem


a czas tu nie płynie


tu w tej dziwnej krainie


a może nie krainie


tylko gdzieś tam


gdzie wzrok nie sięga


ni ręka


tylko głos myśl i rytm serca


tam za horyzontem świadomości


jest


nie lękaj się:


 
znajdź!


zanim cię dopadnie świat...


        
                                         
d.m.N.


 


 


 


 


 


 


 


 


 


 


 


 


 


 


 


 


 


 


 


 



