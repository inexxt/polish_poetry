
        1.a kiedy niebo otwiera się by rodzić ptaki 
wyciągasz dłonie i chwytasz w nie wiatr
deszcz który pada przy okazji
załamane słońce lśni a potem zbiega się w brwi 
rysuje cię kolorami których nie potrafisz nazwać 
uniesieniem rzęs smakuje osadza na nich krople
słone jak pot i łzy biegiem
kiedy  patrzysz do góry jesteś 
ruchem szyi podczas burzy
2.nie wiele mówię o tobie do siebie 
tak jak w  towarzystwie milczy się o dnie
o punkcie widzenia jaki daje ocean
a skoro już to używam dużych słów
dla ciebie istnieje tylko cisza  nie ma moich  ust
bo uczę się twoich kroków słuchając oddechu
mówi chyba nawet  więcej niż my oboje niebo wyżej
tylko słuchamy niewiele rozumiejąc z szeptu  ptaków
słońce wschodzi a my  jeszcze siebie nie pamiętamy
    