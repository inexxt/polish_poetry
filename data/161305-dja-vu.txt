

moje małe déja vu
przesuwam palcami wzdłuż stołu
nerwowo drażniąc opuszki
zwilżam usta kroplami
ciepłej jeszcze od zachwytu kawy
każda
goryczą dotyka podniebienia
i (z wielką chęcią)
tworząc całość dzisiejszej dawki
zamyka mi usta
.
kolejny raz
moje małe déja vu
czekam
z herbatnikiem w ustach
jego
kruchość świadczy o mej pozornej sile
.
a ja znów
.
siedzę
pusto pomiędzy ścianami
(zyskuję przezroczystość)
.
kolejny raz
.
czekam

