

W ciemność bezwładna
 wsłuchana w ciszę
 stąpam po srebrnej balustradzie
 splecionej z wiotkiej poświaty
 bezwzględnego księżyca
 
 on zabrał mi ciebie
 wydarł z dłoni
 zaniósł gdzieś za wielką wodę
 śmiał się
 
 kurtyna musiała przecież pójść w górę
 gwiazda zagrać swój popisowy numer
 
 nie pogrzebał rytuału
 wkroczył
 a jak?
 oklepany scenariusz
 odegrał jak co noc
 doskonale!
 
 zszedł z areny nad ranem
 zapadł wyrok
 śmierć przez rozstanie

