

Gdybym nie był współczesnym


nie żartowałbym z towarzysza Cyrankiewicza


w kościele modlić się o tysiąc


może każdy


ale dostać pięćset


to tak jak prosić o deszcz


i znaleźć ptasie gówno na klapie marynarki


wiadomo


towar deficytowy


wchodzisz na stację


i prosisz o benzynę 


a dostajesz olej instant


bryka to nie żołądek


w KFC nawet kawa ma posmak oleju


chyba że na Rynku


ale tam za pół dyszki to tylko lura


w sikaczu podobnie


ale ja nie odwiedzam publicznych szaletów


bo i po co


pęcharz mam jeszcze pakowny


chociaż ostatnio


to nic nie wiadomo


w Ameryce


kobieta urodziła siedmiokilowego potworka


donoszą gazety


 

 




Towarzysz Cyrankiewicz


w grobie się chyba przewraca


bo tysiąc to już nawet dzieciom nie starcza


na lody

