

Eh!!! Chciałam się uwolnić w gniewie, mój Kochany Muzyku,
chciałam odejść od Prawdy, bo bolała bardziej niż cokolwiek
i zdawała się być więzieniem 
i była nim, była Stratą w świecie domów na złoty połysk!

I krzyczałam, że dość! Dość już tego eksperymentu ?Ziemia?. 
Przecież żyję, więc nie mogę
długo wytrzymać w klatce pod prądem!
Wymyśliłam, że Ciebie bolało ze mną, więc chciałam nas oboje uwolnić, od 
Prawdy.
W świecie martwego uśmiechniętego żarcia.
I dławiło mnie!!! Cofało mi się to wino zatrute, co obmierzłe, pajęcze 
dłonie modelek podają w perłowych sztucznych szczękach...

Więc ponieważ dokoła więcej było kłamstwa, to... tak między nami...
budować zaczełam dom na złoty połysk.
(Język niepewny swego oblizuje suche usta.) 
Surrrowiec to wyśmienity na mieszkanie dla meteorytu!
I zasiaaadłam w fotelu, w domu na złoty połysk. 
Z Prawdą przykrytą góóórą pustych opakowań po napojach chłodzących. 
Część jej pokaźna spoczywała..., Kochany! 
(Przerażona ręka biegnie do ust i zamyka w nich dźwięk.)
...Spoczywała na dnie stawu pośrodku pokoju. 
Zalałam ją kwasem najgorszych wspomnień,
by się rozpuściła.
Przyznaję, nie miałam większych nadziei. Robiłam to dla zasady.
...
Po dwudziestu minutach takiego siedzenia rzuciłam się w ten zatruty 
ogrom. 
Cicho gadałam do siebie ochryple, na pewno słyszałeś. Coś wygadywałam.
Nie pamiętasz pewnie. To dobrze, że pewne rzeczy nie zostają zapisane.
Widziałam potem kloszarda na ławce w Krakowie.
...
(Znieruchomienie filmu wspomnień. Tak zwana "stop klatka".)
...
Wracać do tematu należy.
Szeptem rozmawiałam z tą kałużą. W niej cos błysnęło. Pewnie nadzieja. 
Ściany domu patrzyły w przerażeniu, niczemu winne.
Kochany.
Wyciągnęłam ją. 
Prawdę za włosy. 
Myślałam, głupia, że jest niezniszczalna. 
Myliłam się - oto trzymałam w rękach martwe zwłoki.

Po czterech godzinach
Coś mną wstrząsnęło za ramiona.
Ocknęłam się, Kochany Muzyku.
Reszta jeszcze jest milczeniem.
Milczymy więc od teraz.

