

ostatnia scena zaczyna się
w poczekalni 
kiedy aktorka zatapia wargi 
w wargach nieznajomego


 


zanim poznasz koniec język przejdzie
od czubka palca po nerw współczulny
dreszcz obejmie na wpół przytomne ciała


zanim wejdziesz policz do trzech
dotknij
bo aktorka jest iluzją
jak miłość o zachodzie słońca
w krysztale odbija się mrok 
wpleciony w żebraka - aktora
sztuczka polega na gibkości
usta rozgrzewają język
do teatru wchodzi się od tyłu




przedstawienie kończy się
kiedy widz uwierzy w puentę

