

[bezczelny freestyle, czyli rozmowa z nieboszczykiem]
 


 
po nieprzespanej nocy
wstaję.
otwarte oczy otwieram,
z trudem się zbieram,
w poziomie nie łatwo jest jeść.
nie odpocząłem wcale, kiedy miałem nie robić
- muszę wybaczyć tym myślą o tobie, które nie opuszczały mnie.


 


żeby budować, muszę pracować,
aby jeść chleb muszę go wypiec.
moje śniadanie: pośpiech z masłem, popijam słońcem.


 


prawie ubrany, w połowie drogi kupuję gazetę.
czytam: "w nocy zamordowano człowieka".
i nagle to zmienia wszystko:
moje życie? on przecież bez życia!
moje plany? on przecież nie może już nic zmienić!


 


choruję na myślenie:
czy miał żonę? dzieci?
jak stary był? (bo przecież był)
czy jest jakaś nadzieja dla innych?


 


te pytania odprowadzają mnie do pracy.
a tam tłoczą się kolejne:
po co pracować skoro można mordować?
(własny upadek opodatkować końcem innych)
sprawiedliwe dożycie sędziwego wieku jest wielce ryzykowane i nieopłacalne, więc po co czekać na starość?
i tak główkuję.


 


wciąż w głowie pracuję,
psuję co jeszcze nie ukradł ten, który stał tutaj przede mną.
pojawiają się następne:
kto miał odwagę sprzeciwić się boskiemu przykazaniu?
czy morderca ma kochankę?
jak wielu będzie przez niego płakać?
czy zabijał wcześniej?


 


kończę z zawodem na dziś.
wracam do domu, nie tyle styrany co przesilony.
na obiad nic, na kolację jeszcze większa bezczynność – portfel na diecie.
myję się i idę spać.


 


(oczywiście) prawo serii dogania mnie i teraz,
jak tego trupa powaliło prawo pięści.
i znowu nie zasypiam bez ciebie. i znowu przytomnie cieszę się z tego,
że potrafię zapomnieć o tym co przeczytałem w gazecie
na rzecz myśli o twoich:
truskawkowych palcach,
pomarańczowych sutkach,
i porzeczkowym spojrzeniu.


 


(dzięki tobie uśmiecham się i zapominam, że świat bywa zły)

