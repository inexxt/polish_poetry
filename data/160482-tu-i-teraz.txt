

dół był głęboki i wybetonowany jak 
pokój
 bez klamek
 (zawsze nosisz jedną przy sobie na wypadek
 gdyby się zorientowali, o co chodzi w twojej 
poezji
)
 żadne robaki nie mają szans, powiedziałeś i zapaliliśmy
 
 wszyscy mieli zaciśnięte usta i kwiaty więdły im w pięściach
 ksiądz coś mówił, nad nami przeleciał 
samolot
 a tuż przy bramie cmentarza kopulowały psy
 
 potem pękały kolejne butelki
 zamieszanie,wesołość
skoro my żyjemy
 
 popatrz, jak droga nawija się na koła pod nami
 kilometry martwych punktów świeże odciski
 stóp i nieważne, co jest za zakrętem

