

    Eh, Narodzie Wybrany
płaczący dzwonem Zygmunta
wywyższony na szczyt Mont Blanc
Tatrami ukoronowany
Na twojej straży śpiące wojska
Syreny, Smoki, Białe Orły
Elegia nie opisze i w inwokacjach
słów zbyt mało by chwale sprostać
Co zrobisz gdy braknie smutnych wieszczy
A grobowe marsze zbyt się rozweselą
Nie pójdą w tan malowani chłopcy
I skrzepnie krwawy inkaust w puste litery
Dobry to czas gdy wojna
nie nasza, nie Polska
mało powszechna i gdzieś za morzami
a ziemia pod wierzbą sucha i spokojna
Narodzie Wybrany
    Narodzie Wygnany
Nie przespałeś młodości pod krzyżem 
zbitym z gałęzi  białawych
    