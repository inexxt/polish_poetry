



Podejrzliwie spoglądam w morze piwa,


z jakim gniewem się w szklanym kuflu pieni,


jego kolor Twoje włosy przypomina.


Mam widzenia niby wariat, schizofrenik.


 


Więc czy mocna gorycz zdoła mnie uzdrowić,


z żalu, który wątpliwą jest ozdobą,


jeśli odcień ten nieco kasztanowy,


tak uparcie kojarzy mi się z Tobą.


 


W jednym punkcie mętny wzrok już utkwił,


własny ból skutecznie wciskam w krwiobieg.


Przecież jest znośniejszy od tej pustki,


która wkrótce pozostanie po chorobie.


 


 


Karol Zieliński


 



