

 


„Sen Cuchulainna”


 


usiadł na purpurowym wzgórzu


odzianym w płaszcz wrzosu


usiadł przy ogniu


w świetle gwiazd


które zdobiły granatowe niebo


 


...nadchodził czas Beltene


początek końca


końca koła czasu


 


tu wśród zieleni lasu


w domu bogini Arduinny


znajdującej się poniżej wzgórza


skryty jest duch


którego moc


zna tylko ten


co zna siłę ognia


 


...i słychać głos boga Aed


on jednoczy siłę


tych co sami między sobą zjednoczeni


łączy tych co tworzą


tych co pragną żyć w Jedności


 


...tak na purpurowym wzgórzu


z dala od chaosu świata


jednoczy się świat myśli i świat rzeczy


jednoczy się w śnie Cuchulainna


w głosie ludu


spod purpurowych wzgórz…


 


                                                           
d.m.N.


 


 

