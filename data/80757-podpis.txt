

O młodości mydlana bańko
unosisz się pychą ponad świat
Papierową chusteczką do nosa
ulotną jak wiatr, skapaną we łzach
ciepłym policzkiem stykającym się
z morzem szpilek raniących twarz
Cicho już  dość !
Odwracasz znów wzrok
Patrz, spojrzenie w głąb siebie
trudności nastarcza
wzbudza lęk, budzi strach
trwoga przykryta murem bez granic
z przerdzewiałym łańcuchem
skrawka szarej, czarnej ziemi
Z dziką konsekwencją  odganiaj ćmy
światła łaknące
Ze mną nie wygrasz
drwiący mrok zamydla czas
zmarszczkami dotknięta twarz
z kropla atramentowego pióra
mądrość twego sumienia utuli
w rozpaczy istnienia

