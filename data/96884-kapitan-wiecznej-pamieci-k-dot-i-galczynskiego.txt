

Czy to jest może Brazylia? Czy nadal jestem pijany?
zniknęła ostatnia flaszka, a z nią ostatnie plany...


 


Kochanka nie szepcze namiętnie, wódka w głowie szumi,
a księżyc wysoko nad głową zdaje się jakby coś mówił.


 


On gwiazdom rozsianym na niebie bajkę mówi cichutko,
bajka pachnie piaskiem, ustami, oraz tanią wódką.


 


W tej bajce był pewien Kapitan, Kapitan nad Kapitany,
lubili go towarzysze, lubił Admirał i lubiły damy,


 


I pewnej nocy pijanej tak innej od zwykłych nocy,
wpatrywał się rozmarzony w swojej kochanki oczy.


 


Nie było żadnej kochanki, był tylko księżyc na niebie,
Co bajki snuł dla gwiazd jasnych, a może także dla Ciebie,


 


Czy to jest może Brazylia? Co robić? Są jakieś plany?
Tu nie ma już żadnej poezji - darujcie, jestem pijany...



