



 


 
zwapniały kości, niedolizane kostki - kości lizać. myszy uciekły z  
 
domów szczątków zabrakło dziur tych w brzuchach również.  
 
pościerane zęby wypadły, powybijały obdrapane ściany zaraz  
 
za włosami z łysin. ziemia lekka robactwu i robactwo lekkie ziemi  
 
słaniają się na kolanach pędraki z jelit  
 
 
kulami w mur wiszą nazwiska (ludzie?) niektórym  
 
do twarzy w betonie. bracie czarne dziury tykają  
 
w oczodołach po raz drugi odliczając do nieskończoności  
 
 
„hej wojenko wojenko” chór na was czeka z salwami  
 
honorowi w głównym tonie. struny głosowe naciągnięte  
 
o jeden krzyżyk w górę pękają z ostatnim preludium  
 
 
marsz jeden za drugim drugi za pierwszym  
 
obaj za kolejnym pozdrówcie Chopina rodacy  
 
 
z językiem za zębami martwym językiem  
 
nikt tutaj już nie mówi - zapomniałem  
 
w niemym kinie na 16 sekundowych taśmach  
 
lista płac umyka historii




 







