

rozbierzmy się 
na oknach źrenic zostawmy tylko gwiazdy 
rozbierz się 
oddychaj płucami śniącej ulicy zaklętej pocałunkami 
róże zostawiam w odkurzaczu 
by nie bać się spać w ramionach czułych 
a zapach nocy tworzy spokój 
serca małego chłopca który staje się więźniem matczynej miłości 
oprawionej w uśmiechy blanszowane w każdy czwartek 
rozbierzmy się 
zostawię na sobie tylko oczy 
prestiż księżyca na niebie zaostrzy deszcz
tłukący o szyby ciał mokrych
kiedy dziewczyna w snach połyka surowe grzyby 
spacerując po lesie nieznajomym 
rozbierzmy się
ukryjmy w zmieszanych domach serc 

