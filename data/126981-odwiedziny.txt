
        leżysz spokojnie 
pod kołdrą marmuru
pozwól pościeram Ci kurze
światło zaświecę
świecę zapalę
i nie zabawię na dłużej
nie przyszłam sprzątać
Ty dobrze wiesz o tym
jestem bo słuchać mnie umiesz
życia radości
ości żywota
do dziś pomagasz mi unieść
więc rozgoryczeń
niosę Ci kwiaty
ubrane w tęsknoty rosę
wprost do ogrodu
grodu pomnika
słysząc "ty znów z papierosem"
    