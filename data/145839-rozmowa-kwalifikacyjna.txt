

Po tym jak „holand dream” nie ziścił się wróciłem do Krakowa. Byłem zmęczony, rozczarowany i jak na razie nie chciałem wyjeżdżać ponownie „za miedzę”. Miałem dość hiszpańsko-duńsko-holenderskiej „mierdy”. Pomyślałem, że może moja wiedza z zakresu nauk humanistycznych (filozofii, psychologii, socjologii,) przyda się w obszarze „human research” (zasoby ludzkie – badanie i poszukiwanie pracowników). Wertując lokalną prasę wybierałem stosowne oferty z tego obszaru i wysyłałem swoje aplikacje. Po jakimś miesiącu zadzwoniła pani Kinga, przedstawicielka 
HaeR-Doradztwo Personalne
 zapraszając mnie do restauracji hotelu 
Campanile
 na 
Tomasza 34
. 
 
Przybyłem na spotkanie o godz. 15.45, przywitały mnie dwie dość młode dziewczyny: Kinga (ta, która dzwoniła zapraszając mnie na tę rozmowę) i Agnieszka. Nim rozpoczęliśmy rozmowę, uważnie przyglądały się mojemu cv, coś tam podkreślając jaskrawym markerem. Kiedy już zaczęliśmy rozmowę od samego początku interesowała je głównie tylko jedna kwestia:


– Jak to możliwe, że pan z takim wykształceniem, mył pojemniki po śledziach, zamiatał ulice, przycinał pędy drzewek owocowych, wykrwawiał ryby, galwanizował stal? – zapytała pani Kinga. 


Nie chciałem być niegrzeczny i zbyt przemądrzały, ale rozumiejąc trywialność tego pytania odpowiedziałem spokojnie z delikatnym uśmiechem:


– Ostatni rok mojego życie potwierdził „wittgensteinowską” myśl: „[…], 
że to, czego chcemy w życiu, a fakty zachodzące w świecie nie muszą i często nie mają nic ze sobą wspólnego
”.
  


Pokiwały głowami na znak zrozumienia, choć miałem wątpliwości, czy zrozumiały tę genialną myśl L.W.
  


– Rozumiecie panie -kontynuowałem. Na uniwersytetach lub innych wyższych uczelniach (posiadających stosowne wydziały humanistyczne), – gdzie przed wyjazdem za granicę głównie składałem swoje aplikacje – z ust dziekanów, prodziekanów lub innych reprezentantów danej uczelni przeważnie słyszałem: „trzeba czekać”; „nie mamy wolnych miejsc”; „ w tym roku nie planujemy zwiększenia zatrudnienia”…Musicie panie wiedzieć -ciągnąłem dalej wypowiedź -, że na polskich uczelniach wciąż liczą się znajomości, „kolesiostwo”, kto jest od kogo i z czyjego jest polecenia lub protekcji. Nie mogłem czekać w nieskończoność. Spakowałem się i wyjechałem do 
Empuriabrava
 (hiszp. 
Ampuriabrava
 – hiszpańska miejscowość w 
Katalonii
, w prowincji 
Girona
, w gminie 
Castelló d'Empúries
), by 
zamiatać ulice
, a potem pracować w restauracji
 il Capitano
, jako 
pomocnik kucharza
 (czytaj: facet do wszystkiego, tj.: przynieś, podaj, pozamiataj…). 
 


–, Ale jak to zamiatać ulice i obierać kalmary? Jako dr filozofii? -zapytała zdziwiona p. Kinga.
  


–, Bo pewnie wiedzą panie -odpowiedziałem w duchu wykładni „heideggerowskiej”: sposób życia warunkuje filozofię, filozofia warunkuje sposób życia. Bo filozofia to nie tylko reprezentowanie tego czy innego sposobu myślenia, tej czy innej filozoficznej wykładni, ale głównie, a może przede wszystkim: sposób życia. Tak przynajmniej uczył mnie Nietzsche i Wittgenstein -dodałem na zakończenie.


– To gdzie chciałby pan pracować? -zapytała p. Kinga. 


– Wszędzie tam, gdzie przyda się moja humanistyczna wiedza -odparłem. Jestem komunikatywny, szybko przyswajam wiedzę i potrafię ją przekazać w jasny i czytelny sposób. Myślę, że mogę prowadzić szkolenia, pozyskiwać nowych pracowników. Potrafię również analitycznie myśleć -odpowiedziałem.


– No tak, no tak – odpowiedziała p. Kinga. Ale ja jednak widzę pana przede wszystkim na uczelni.


–Ja też -potaknąłem. Ale czasy są takie, że bardzo ciężko jest dostać się na uczelnie. A ja muszę „coś” robić, muszę umysł czymś karmić, musi odbywać się „ruch myśli”. Muszę również – myśląc czysto pragmatycznie – z czegoś żyć. Dlatego miedzy innymi jestem tutaj na tej rozmowie, bo chcę podjąć prawie każdą pracę. Jak pokazuje moje cv, nie jestem zbyt wybredny -odpowiedziałem nieco poirytowany.


–, Ale mimo tego wszystkiego, co pan mówi, wiem, że ma pan taką wiedzę i widzę po panu, że na uczelni czułby się pan najlepiej -przystawała usilnie przy swoim zdaniu p. Kinga.


– Być może tak, ale jak na razie zaliczam się do kilku milionowe grona bezrobotnych. Bo pewnie – podobnie tak jak pani – wielu potencjalnych pracodawców myśli, że uniwersytet to jedyne miejsce pracy dla mnie -odpowiedziałem poważnie. A ja jestem gotowy i otwarty na wszelkie propozycje. 


Pani Agnieszka, która siedziała obok p. Kingi nieustannie coś notowała, a w wolnych chwilach przyglądała mi się z dużą uwagą. Pewnie oceniała moją socjotechnikę wypowiedzi (postawa zamknięta, otwarta, komunikaty werbalne i niewerbalne i inne tego typu gówno…). Po chwili pani Kinga odpowiedziała:


– Będziemy szukać czegoś dla pana. Będziemy również w stałym „mailowym” kontakcie. To jest nasza wizytówka. Było nam bardzo miło, proszę czekać na wiadomości z naszej agencji. 


Podaliśmy sobie ręce i opuściłem wnętrze tej restauracji. 


           
Wracając, całą drogę myślałem o tym, że nic nie zrozumiały zarówno z tego, co przeczytały w moim cv, jak i z tego, co mówiłem. Dla nich filozofia to tylko sucha teoria, wykłady i ciepła posadka na uczelni. Skąd niby mogły wiedzieć, że prawdziwa filozofia powinna być 
przeżywana
, a nie tylko wykładana
 ex cathedra
. Prawdziwa filozofia to sposób życia, to dokonywane wybory, to drabina, po której się wspinamy, to postawa wobec świata i ludzi… To właśnie można było wyczytać między wierszami w moim cv! Między innymi: Nietzsche i Wittgenstein 
przeciwni byli filozofii akademickiej, wykładanej
 ex cathedra
.
 
 
Dlatego dla pań odbywających rozmowę rekrutacyjną, moje cv, było trudne do przyjęcia. W usilnym dążeniu do zaszufladkowania mnie do jakiegoś obszaru, p. Kinga i p. Agnieszka, w próbie konieczności przeprowadzenia zadania rozmowy rekrutacyjnej ufundowały kolejne kłamstwo o mnie…Rozpaczliwie wręcz chciałem, by nie popełniły interpretacyjnych błędów fałszujących moja osobę. Moje cv, wyraźnie mówiło: Życie pozwala zaistnieć filozofii, a nie filozofia życiu… Filozofia to cudowność życia, nawet, jeśli się galwanizuje stal... To właśnie filozofia uczy mnie przeżywać świat, życie i czas, a nie tylko teoretyzować…uczy wieść 
życie niebezpieczne
! Minęło już kilka tygodni od spotkania…, a telefon od p. Kingi jak milczał tak milczy...

