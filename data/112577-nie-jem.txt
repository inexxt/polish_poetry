
        stoję obdarta całkiem z Anny Czarny
 jak nestinarka w rozżarzonych węglach
 każda sekunda  jest  zwątpienia pełna 
 ale u kobiet to ponoć normalne
nigdy nie chciałam ani zostać matką,
ani koronek, grzyweczek, błyskotek
stałam na czele wielkiej armii Francji
i nie myślałam co nastąpi potem
wiedźcie mnie na stos czy ukamienujcie
nie będę wasza, więc nie będę wcale
to samo ciągle jak bumerang wraca
ja nie chcę szansy więc jej nikt nie daje
nie będę skamleć, spowiadać się z życia,
każdy ma prawo do swoich demonów
gdy nie potrafię odgryźć sobie łapy
puszczyk zagląda w okna mego domu
    