

Przestworzy dusz obłych
 odwiedzać nie sposób
 na sposób nieznany Przedwiecznej Przestrzeni
 
 Zatajasz w odmęty
 błyszczących bałwochwalstw
 szczebiocąc strzeliście
 
 Spojrzenia strumieni
 podszeptem wpajają, żeś nic wart
 bez Chwały Ognistej, co deszczem opada
 gwiazd płonących na głowy gawiedzi
 pieklącej swą mowę -KU NIEBU! KU NIEBU!
 
 Oczyszcza, otwiera, zamyka, by przemóc
 Czy kocha? - ty wiesz,
 lecz krzyknąć się boisz
 bo... co gdy usłyszy
 i znajdzie cię w tłumie
 Nie musi.
 
 Od lat trzyma pieczę
 nad rdzeniem ciemności,
 co w tobie zakwita
 by wyrwać go z ciebie
 wybielić i zwrócić
 
 Aż z końcem... już cisza
 Błękitny Błogostan okala twe oczy
 wyrasta z twych ramion Skrzydłami Aniołów
 - bolesny to proces
 lecz wytrwasz niezłomnie, bo wiesz, że Ktoś czeka
 na otwarcie oka, na wyrzut sumienia. 

