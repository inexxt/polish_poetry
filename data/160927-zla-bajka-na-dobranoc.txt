

mamo
mamo! wczoraj prawie umarłam przez sen
o mężczyznach z mózgami
twardymi jak kamienie oni mieli
takie wielkie ręce i kobietom
brzydły twarze od kolejnych uderzeń
potem wypili cały alkohol i zagrali w
butelkę włożyli jednej z nich
i ten najwyższy zadrżał
z podniecenia i kopnął ją w brzuch
mamo ona chyba nie będzie już mogła
mieć dzieci ani chodzić nawet
nie wiesz ile człowiek ma krwi
na potrzebę takiej sceny
i jak im po wszystkim
smakowały papierosy

