

 


Subkultura mass medialna




 


W leśnej głuszy oberwane, kikutami stoję drzewa


martwe prawdy ogłupionego ludu.


Puste skały, syczą węże, ptak umarły już nie śpiewa,


kłamca kłamie już bez trudu.


Trzeba będzie tutaj cudu! 
 


Śpiewa słowik w kryształowej duszy,


rosną kwiaty, mchy i krzewy


i porasta gaj zielony


wraz z porankiem rumiankowym mojej duszy


i w przeżarty kikutami świat się wlewa.


I tak z wolna i pomału


świat się żywy tworzy  – 
 


rosną mchy i zioła, rosną piękne drzewa.


Prawy wiatr już wieje, rzeźwi duszę i nadzieję, 
 


inny ptak już śpiewa;


i tak z wolna i pomału, nowy świat powstaje


w kryształ ideału i  - rosną nadzieje wyryte z kryształu


i kikuty ogłupionego ludu


zmartwychpowstają i biegną do cudu!


 


 




 
 

