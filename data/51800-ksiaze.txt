

Moje komnaty są przeraźliwie puste. Światło ślizga się po 
złotej zastawie. Nie czuję miękkości jedwabnych obić. Księżyc, jak na złość, 
świeci w całej okazałości i nie zamierza schować się za chmurami. Może zamknę 
okiennice. Jestem zbyt słaby by zawołać służbę, jestem zbyt słaby by żyć. Ale 
ludzie mnie uwielbiają. Czerpię garściami z ich strachu, ubieram się w ich 
marzenia, noszę ich nadzieję. Ach! Gdyby wiedzieli, że chciałbym być teraz taki 
jak oni. Pustą komnatę zamieniłbym na las, twardy i szorstki jedwab na aksamitną 
trawę. Czy nie potrafię dostrzec już piękna, bynajmniej nie za cenę płaczu 
innych? Wstałem. Z trudem podszedłem do stołu. Podniosłem leżący na paterze 
jeden z orzechów włoskich. Przyjrzałem się jego powierzchni. Zobaczyłem 
powykrzywiane w grymasie twarze poddanych, ziemię pooraną pociskami, ujrzałem 
ciemną stronę mej duszy. Kiedyś ujrzałbym kręte koryta rzek, nieznane morza i 
wspaniałe lądy a twarda łupina nie byłaby synonimem trudności i muru – jak 
teraz, ale ekscytowała by mnie jej siła. Wziąłem zamach i rzuciłem orzechem o 
ścianę. Odbił się od niej, parę razy podskoczył na granitowej podłodze i 
poturlał się pod moje stopy. Z trudem powstrzymałem się, by go nie zgnieść. 
Usiadłem na szezlongu, wtuliłem twarz w dłonie i zajrzałem w duszę. Czy ja 
naprawdę tak się zmieniłem? Pamiętam jakby to było wczoraj. Te przerażające 
wieże, twarze umarłych królów, wieczne drzewo. Podziwiam swój silny charakter 
jakim się wykazałem krusząc diamenty. Ale dziś stać mnie tylko na podziwianie 
dawnego ja. Jestem cieniem człowieka, którym byłem. Nawet ptaki nie śpiewają już 
dla mnie. O ironio! Ja który uważałem się za godnego człowieka, świadomego 
własnej wartości, nie jestem już nim. A może nigdy nie byłem? Może wtedy tak 
naprawdę jesteśmy wyzwoleni – jak stajemy się bestiami. Może człowiek ma już 
taką naturę. Dlatego zawsze chciałem porzucić tę cielesną postać. Lecz wiele lat 
walki wyczerpało mnie, nadal tkwię w ciele, które ma nade mną kontrolę. Ciężkie 
i posępne kraty uwięziły duszę. Nogi idą swoją drogą, ręce nie mogą odnaleźć ust 
- to kara za sprzeniewierzenie się materializmowi. Od pewnego czasu, w ostatnią 
niedzielę miesiąca na drzewie rosnącym najbliżej tarasu siada ogromny czarny 
kruk i szydzi ze mnie powtarzając wciąż: marrrnyy! marrrnyy! Jego głos odbija 
się echem po całym pałacu i napełnia gorzką esencją każdą komnatę. Kazałem 
służbie żeby go zabili, ale ci głupcy nie potrafią tego zrobić zawsze podając 
jakiś błahy powód niepowodzenia. Muszę ich ukarać. Kiedyś gdy się położyłem 
potrafiłem wytworzyć taki stan, że dusza wypływała ze mnie, otaczała swym 
ciepłem i mogłem leżeć tak godzinami. A teraz? Teraz mówię: Głupcze, nie kłopocz 
się przywołując przeszłość już jej nie odzyskasz. Noc nie przynosi snu. Jest to 
pasmo siedmio, ośmiogodzinnych części, z których każda przerywana jest 
piętnastominutowym majaczeniem-pobudką. I owy koszmar nie przynosi ukojenia. 
Dlatego śpię za dnia. Nocą chodzę po mrocznych zakamarkach umysłu mając 
nadzieję, na odnalezienie człowieka. Lecz jest tam pusto jak nigdy dotąd. Złote 
klamki krzyczą ironicznie: Tylko ty możesz nas dotykać panie, nikt inny tego nie 
robi. Jestem uchodźcą we własnym zamku. Nie wiem jak wygląda południe. Dzień 
zaczynam o zmierzchu, a kończę o świcie. Może to i lepiej dla służby. Nie 
pilnuję ich w ciągu dnia ale wydałem rozkaz, że muszą się cicho zachowywać. 
Jedynie kucharz przeklina pod wąsem, że musi całą noc być w pogotowiu na wypadek 
mojej ochoty na posiłek. Jedyną rozrywkę stanowi ogień baraszkujący w kominku. 
Mój nocny a może i jedyny przyjaciel. Opowiada historię o dawnych czasach, 
przywołuje wspomnienia. Jedną z niewielu rzeczy łączących mnie ze światem 
zewnętrznym stanowi stos drewna opałowego leżący obok paleniska. Jeśli ludzie 
fascynują się gwiazdami to te polana są dla mnie właśnie nimi. Chcę żeby zawszy 
świeciły dla mnie. Ale jak już wszystkie wrzucę do ognia to popadam w straszną 
żałość, że spaliłem nawet własne marzenia. I tak co noc. Nawet pies nie 
wytrzymał i zdechł szybciej niż powinien. Wszystko wokół mnie zamiera, a 
chciałem być wodą życia.

