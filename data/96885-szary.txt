

mówią że tak miało być


szare bo szary to fakty


a fakty są niezmienne


a moje zielone


szare komórki


myślą o niebieskich


migdałach


przepuszczam przez palce


srebrne promienie szarego


księżyca


uśmiecham się do nich


takim jak ja


szare eminencje


zabierają różowe


okulary


takich jak ja


wtłaczają w obojętność bieli


i metalowy chłód krat


niebieski ptak


w białym kaftanie


i różowe soczewki kontaktowe

