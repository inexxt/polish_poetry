

tyle powiedziano już


słów pięknych


i sentencji


i mądrych frazesów


 


o miłosierdziu


o filantropii


o miłości bliźniego


kazań chwytających za serce


 


pewnie Samarytanin miłosierny


przewraca się w grobie


 


tak wiele zapewnień


obietnic że to się zmieni


że się poprawimy


że... i tak dalej


 


że nikt nie zauważył


leżącego na ławce


lekko zawianego


zagubionego anioła


co sprzedałby skrzydła


za kieliszek ciepłego


domu


 

