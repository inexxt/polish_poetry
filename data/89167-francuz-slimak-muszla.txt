

Sum(m)a sum(m)arum Puchatkiem nie jestem


A do kubusiowego co nieco słabość mam


 

 




Chociaż Kubusie są różne:


Taki co od Prosiaczka


Tyci tyci odrasta


Kubuś wędrowniczek


Kubuś mniam mniam 


Kubuś od spódniczek


Kubuś Travolta


Nawet Kubuś tygrysi


I Kubuś łagodny


Kubuś wspaniały


I Kubuś nieśmiały


 

 




A mój Kubuś w różowym sweterku


Z napisem: "niegrzeczne misie"


Rozkręca śrubki Transformersom


Wyrywa nóżki białej, pędzącej


I moczy brzuszek w kolońskiej wodzie


Mały żółty miś nie zna zagadki:


Przyszedł gość do gospodarza, 


A gospodarz co się zdarza 


Chciał uciekać


Okiem gościa dom wyleciał


I gospodarz w gościu został


 

 




W supermarkecie za szklaną kulą 


Mój drugi Puchatek


Superbohater ze zwichniętą łapką 


I wklęsłym od strachu brzuszkiem


Ja nie patrzę


On widzi


Ja patrzę


On nie widzi


Żywa reklama 


Pajacyk bez sznureczków


 

 




Tyle że w jego stronę 


Nie spojrzy żadne dziecko


 

 




A słoiki z miodem czasami mają mocne dna

