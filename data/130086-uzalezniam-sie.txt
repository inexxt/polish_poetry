
        Nagle uświadamiam sobie 
niewymierny sens dłuższej myśli przed snem
odkładam słowa na późną nocną porę
jakby dzień był fałszywym świadkiem
i wydaje mi się 
że pojęłam tajemnicę Twojego spojrzenia kiedy milczysz...
Noc nawadnia pola mojego umysłu
brak światła pozwala mi widzieć więcej lepiej
Nie muszę pytać
odpowiedzi przychodzą same
skradają się myśli ułożone w witraże moich uczuć
milcząc najgłośniej wypowiadają Twoje imię
Przygarniam słowa by podtrzymać wiarę
to nie one mnie potrzebują
to ja się uzależniam
Mam taką słabość do sennych myśli...
    