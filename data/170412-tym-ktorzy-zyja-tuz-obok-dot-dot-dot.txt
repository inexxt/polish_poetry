

.
Tym, którzy żyją tuż obok mnie...
 
lecz mijam ich nie widząc twarzy,
 
Tym, których widzieć nie zawsze chcę
 
Niech im się dobrze darzy...
 
Tym, co tak bardzo chcą mieć i być
 
i jestem dla nich tylko pyłem,
 
dla których istnieć, to dobrze żyć -
 
Niech im się dobrze żyje...
 
Tym utrudzonym pielgrzymką dnia
 
i pogrążonym w wielkiej biedzie,
 
idącym drogą wciąż pod wiatr -
 
niech im się lepiej wiedzie.
 
Tym, którzy byli ze mną, lecz
 
odeszli  bez do widzenia,
 
jednak w mych myślach drepczą wciąż,
 
życzę im powodzenia...
 
Za Tych, co skryli się w gęstej mgle
 
krainy cichej i spokojnej,
 
modlitwę serca w niebo ślę
 
po tęczy barwnych wspomnień...
 
A tym, co trwają blisko mnie
 
nawet, gdy ich nie potrzebuję,
 
dla nich jest właśnie ten oto wiersz
 dla Was go dedykuje...

