
        Lubię moje okno
Przez które widzę wrześniowy zachód słońca
Zrywające się do lotu ptaki
Dzieci bawiące się w dorosłość 
gwiaździste niebo
moje śpiące miasto ciemną nocą
Lubię moje drzwi
Przez które wkraczam do mojej małej intymności
które są jedną z granic 'mojego' i 'nie mojego'
które mogą być otwarte, zamknięte, uchylone
ucieczką, wyjściem, zaproszeniem
Lubię moje ściany
które dobrze wiedzą czego mi potrzeba
schronienia przed sobą
zahamowania epidemii smutku
uspokajających fali światła łagodnie płynących po płaszczyźnie
Lubię
a jednak czasem chcę uciec
Uciekam ale szybko myślę o powrocie
Czasem po prostu potrzeba mi
nie mojego okna
nie moich drzwi
nie moich ścian
Aby wiedzieć że moje to ja
I że trzeba czasem przed sobą uciec
Żeby dojść do siebie
    