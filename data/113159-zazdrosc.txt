
        duża zielona żaba zazdrości 
rozsiada się wygodnie 
patrzy 
zakumka przewrotnie jadem słodyczy 
stając na straży wierności 
czasem ochłodzi się w mętnej wodzie niedopowiedzeń 
wytapla się w rozplotkowanym błocie znajomych 
siedzi 
spojrzy tęsknie na życie swoich pragnień 
ale szybko wróci do wilgotnych przyzwyczajeń łajna 
wreszcie 
gdy przegoni rumaka swojego księcia 
to może zrozumie beznadzieję rechotu i postronka 

