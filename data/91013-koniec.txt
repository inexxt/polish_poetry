

Ukradkiem spływała po twarzy
ognista, niechciana przeze mnie łza.
Powstała z nikąd,
jak rosa o poranku.
Wiedziała lepiej ode mnie
co kryje się w środku.
Spłynęła by zamanifestować, 
że źle jest i trzeba coś zmienić.
Jej niemy krzyk przeszywał mnie dreszczem.
Jej istota nie pozwalała uciec.
Od czego?

Od prawdy.
Od zawiedzionych nadziei.
Od rzeczywistości,
tak różnej od scenariuszy
układanych w gwieździste noce.
Tak pięknie jest marzyć.
Jak błogo,gdy świat realny 
jeszcze piękniejszym się okazuje.
Jak niezręcznie i przykro, 
gdy historia się kończy.
Wkrada się szarość i głucha cisza.
Zewsząd.

