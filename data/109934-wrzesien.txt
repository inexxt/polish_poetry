
        Zawisł mi u parapetu wrzesień
zapętlił sznur wokół szyi i wisi,
a ja po serii letnich zmęczeń
nie mogę już nic zrobić - niech wisi!
Zwisa i buja się na wietrze
a każdy w miarę mocny powiew
wytrząsa w przestrzeń jego wnętrze
a ja? co mogę ?mały człowiek
Pierwsza spadła wena - ta z liści bukowych
skrzętnie upleciona lekką dłonią sierpnia
za nią siła poszła wprost w bezmiar niemocy
choć tak byłaby mi dzisiaj potrzebna
Za nimi zapał - słomiany mniej więcej
choć tego akurat nie żałuję...
bo wraz z nim lenistwo o glebę trzasnęło
ale o tym sza!!! Ciężko pracuję
I wciąż spadają i ciągle w dół lecą
nastroje moje i moje wzruszenia
nienawiść i miłość szybują na wietrze
choć na drzewie osiadło już dawno
kamienne serce.
    