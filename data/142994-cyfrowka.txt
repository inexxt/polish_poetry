



 

 




kiedy obiektyw ślizga się po twarzach

nastawiaj ostrość na zmarszczonym tle

 
 


zapis binarny- jeden oznacza że jesteś

zero to byłeś nie ma ciebie będziesz?

kiedy po chwili spoglądasz na zdjęcie

siebie sprzed chwili-

znaczysz odstęp czasu

karb rękojeści i nacięcie kolby

że ślad po ciele nie został na wodzie

piana stopniała i kręgi się zrosły

nic nie oznacza Wciąż nie wyschła skóra

szum zalał ucho i od wycierania

włoski się jeżą na ręczniku frotte

A ty to ty tylko na tle miasta

wśród modnych ubrań nowych samochodów

gdy trzymasz w rękach dzisiejszą gazetę

jak zakładnicy na ostatnim zdjęciu





 




 




 




 




 




 




 




 




 




 




 




 




 




 




 




 




 




 



