

Leżę wpatrzona w sufit
Przed oczyma przemykają mi twe portrety:

Pierwszy - zamyślony.
Pełne skupienia oczy utkwiły w pewnym punkcie

Drugi - rozmarzony.
Delikatnie unosisz prawy kącik ust w uśmiechu.

Trzeci - gdy jesteś smutny.
Cień bólu istnienia przemyka wtedy
po twym czole.

Czwarty - kiedy coś cię ucieszy.
Na twojej twarzy pojawia się wtedy 
coś tak beztroskiego, niewinnego, jak na twarzy dziecka.

Piąty - zezłoszczony.
Między brwiami pojawia się wtedy maleńka zmarszczka,
a zielone oczy krzeszą iskry.

Kolejny - i chyba najpiękniejszy ze wszystkich -
gdy zaczynasz grać.
zapominasz o całym prawie świecie,
z uwagą śledzę twoje dłonie błądzące po gryfie gitary 
i czekam, bo gdy skończysz, poślesz mi cudowne, pełne satysfakcji spojrzenie.

