

,,Filantropia"
Jak to jest, że częściej dzierżyć mi wypadło
Kalkulator niż pióro,
To za pokutę tych ludzkich spraw
Zawartych gdzieś po ciemnej stronie Księżyca
Zamknięty w złotej klatce,
 Która separuje mnie od ludzi błądzę- to blues
Czy zawsze musi być tak, abym wybierał?
A przecież to największy skarb- moja wolność
Odezwało się jeszcze coś- zapomniane,
Bezinteresowna miłość do ludzi,
Boże nie pozwól mi wybierać, nie pozwól
Błagam Cię nie pozwól!
Przecież wiesz jaka jest odpowiedź
Daj czarny kapelusz
Abym mógł schronić się od światła
W słoneczny dzień
I jeszcze jedną letnią noc
Ostatnią,
Której się zatracę 
W stereotypie
To trochę tak, jakbym sam się oszukiwał,
Kupując tanią kiełbasę w hipermarkecie,
Z myślą, że załatwi globalny problem głodu.
Niech i tak będzie.
Nie pogardzę nawet takim ochłapem,
Twoim ochłapem.
 

