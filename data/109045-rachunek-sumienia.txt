

Do końca świata


będą nam przychodzić rachunki


za gaz, za prąd...


Za to, że ktoś kiedyś


używał tego do wymyślnych tortur


i znacznie przekroczył kreskę...


 


Płacimy


za telefony


 z pogróżkami, groźbami i 


szeptem świszczącym przez zęby,


 za wodę


do podtapiania niepokornych synów


małych wiedźm z kocimi oczami


płacimy komunikacji miejskiej,


że zawsze dostarcza na miejsce zbrodni


płacimy abonament


za oglądanie publicznych


egzekucji.

