

Było już całkiem ciemno. Tylko delikatne światło księżyca sprawiało, że 
mogłam rozpoznawać niektóre kształty. Szłam wąską, leśną ścieżką 
wsłuchując się otaczającą mnie ciszę. Panicznie spokojny oddech i odgłos 
bezsilnie pękających pod stopami gałązek, porozumiewawcze zawołania 
zaniepokojonych obecnością intruza mieszkańców lasu. Czułam, że nie 
powinno mnie tam być. Nie pasowałam do tej idealnej wspólnoty 
różnobarwnych liści, popękanej kory starych pni, zwierząt czujnie 
wyglądających z dokładnie zamaskowanych jam. To bym inny, dawno już 
zapomniany świat. Czułam się tam boleśnie obco, a przecież właśnie 
przez to uczucie kilka chwil przedtem uciekłam. Od wszystkiego, od 
wszystkich. A wszystko to po to by uciec od samej siebie.

Mężczyzna który w głębi duszy czuje się kobietą.
Kobieta która w głębi duszy czuje się mężczyzną.
Ja, która w głębi duszy nie czuje się człowiekiem.

Szłam więc cicho. Przed siebie. Nie wiedząc gdzie ani po co. Ze 
świadomością że i tak będę musiała wrócić. Szłam coraz wolniej. 
Coraz....coraz....wolniej.... czułam, że odpływają ze mnie wszelkie siły. 
Zaczęło robić mi się niedobrze od pulsującego we mnie poczucia 
bezsensu. Rozpaczliwie szukałam czegoś co pozwoliłoby mi zapomnieć, 
czegoś dla czego warto byłoby ponownie rozpalić coraz słabiej żarzący się 
we mnie instynkt życia. Nie znałam powodu, myślałam nad nim długo, ale 
nie wiedziałam dlaczego nagle wszystko stało się dla mnie tak trywialnie, 
tak zupełnie nieistotne. Zaczęło się niewinnie, potem nachodziło mnie 
coraz częściej, wprowadzając w stan otępienia, aż w końcu zawładnęło mną 
niemal całkowicie.

Zamknęłam oczy. W głowie kręciło mi się od zderzających się ze sobą 
przeciwstawnych myśli. W mojej głowie toczyła się wojna, dwa fronty, 
tysiące żołnierzy, wybuchy, śmiertelne okrzyki. Zza mgły jaką tworzyło to 
wszystko zobaczyłam zbliżający się do mnie jasny punkt. Starałam się 
skupić na nim uwagę, określić jego kształt, kolor, ale moje myśli już 
przestały mnie słuchać. Nagle wszystkie smutne, niechciane, chowane w 
najodleglejszym zakamarku duszy wspomnienia, powróciły. Żal, strach 
graniczący z przerażeniem, bezgraniczny smutek.... Znów widziałam te 
same obrazy, te same wykrzywione w okrutnym grymasie twarze, znów 
słyszałam te same słowa jak zatrute strzały wbijające się w serce. Nie 
byłam już wstanie płakać, nie byłam w stanie krzyczeć, z moich ust 
wydobywał się tylko słaby, cichy szept w najstraszliwszym ze znanych mi 
odmian bólu powtarzający to samo pytanie....DLACZEGO....dlaczego....  
Nagły, niespotykany dźwięk gdzieś za mną sprawił, że się 
odwróciłam....oślepił mnie niewyobrażalnie jasny blask....coś uderzyło 
mnie w głowę......tak mocno, że przez chwilę nie czułam i nie myślałam 
nic.....potem tylko cicho osunęłam się na usłaną opadłymi liściami 
ziemię......czułam ich lekko spleśniałą woń....chciałam się poruszyć, ale 
impuls płynący z mózgu do moich kończyn nagle zawrócił....nie mogłam 
otworzyć oczu.....nie mogłam......nic.....poczułam, że coś przestało mnie 
ograniczać...........nie było mnie we mnie, wydostałam się,  patrzyłam na 
należące do mnie ciało unosząc się tuż nad nim.....potem nie było już nic.

