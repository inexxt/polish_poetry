

Była noc. Noc nieziemska, pełna snu.


Dwa anioły siedziały pod dębem


z powiekami przymkniętymi na wpół. 


 


Patrzyły w niebo, w elipsy gwiezdnych dróg.


I twarze miały takie szczęśliwe,


chociaż zagubił im się Bóg.


 


Co wieczór tak czekały, aż noc spowije świat,


aż czernią spłynie im pod stopy


i się rozwinie w przecudny kwiat.


 


I wzeszedł księżyc. Spojrzał aniołom w twarz.


Poznał, że to postaci z nieba,


i że wkroczyły w magiczny czas.


 


A ludzie się dziwili, że noc, że taka cisza, i że anioły dwa,


bo nie wiedzieli, że to miłość była –


co, gdy się rodzi, zaczyna łkać.


 


Nie znali także, co to miłości smak,


gdy wtem, jednemu z aniołów


wyfrunął z serca ptak.


 


Świat stał się inny, wielki jak przerośnięty sen.


Pod dębem samotny siedział anioł...


a obok anioła... cień. 


 


 

