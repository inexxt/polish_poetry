

kiedy tak na mnie patrzysz 
zapominam że to było wczoraj 
otwartymi ramionami wpadłeś w ucho
trudno cię było zapamiętać 
tuż przed snem równo ze mną
przestrzeń zamknęła się bo noce są teraz długie i zimne
i nie wiadomo kto leży po drugiej stronie 
więc mieszamy ten świt tak długo aż zostanie sama woda
ptaki krzyczą na alarm 
one rodzą się z tą świadomością a my im zazdrościmy
tak jakbym mówiła ludziom że odkąd cię znam straciłam głos
i widzę rzeczy których wcześniej tu nie było
bardzo wyraźne gałęzie na tle podzielonego nieba

