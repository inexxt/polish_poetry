

Zaciskasz się wokół mej szyi,


Spowalniasz kłus nadziei w sercu moim


I galop namiętności w duszy...


Przecinasz nić,


Łączącą mnie z centrum odwagi.


Strachu!


Maro potężna i bezlitosna,


A jednak pouczająca,


Zwróć swój wzrok gdzie indziej,


Bo parzy mnie twe spojrzenie


I piecze oddech niemiły skórze.


 


Zaciskasz się wokół mej szyi,


A jednak


Nadzieja biegnie wokół pól kaczeńców,


Namiętność galopuje przez łany zbóż,


Wiara tańczy na środku polany serdeczności.


Nie jesteś aż tak mocarny...


 


Wystarczyło,


By ktoś mnie przytulił


I oddał trochę swego ciepła,


Zastrzyku energii


I paliwa dla duszy.


 


Ktoś podał mi rękę i już nie ma ciebie.


Ktoś podał mi rękę i oddycham swobodnie!


Ktoś podał mi rękę...


 


Już nie zaciskasz się wokół mej szyi...


Biorę wiatr za rękę i biegnę.


Doganiam nadzieję i namiętność,


Biegniemy odtąd razem


Przez pola młodości.


 


Jak mało nam trzeba,


Niewiele tak.


Ktoś podał mi rękę


I pociągnął w przestworza!


Wiara tańczy energicznie


I zionie optymizmem.


Bóg miłosierny uśmiecha się z nieba.


Jego rękę będę trzymać na wieki.


 


Jak mało nam trzeba,


Niewiele tak.


 


Tylko chcieć.

