
        sople stóp wciskam pod poduszkę
ramion chłodny strumień na ciebie zarzucam
noc rozgrzewa przed świtaniem
zimna odrobiny w zasięgu rąk szukam
chłodniej nie umiem
i cieplej nie umiem
w zasadzie różnic temperatur
siłę obojętności w tobie podziwiam
z kwaśną miną barw budzika
kawę o odczynie codzienności parzę
słodzę łyżką rutyny czasem
rozsypuję po stole przesadę

