
        "Lepiej nie zajmować się sprawami dziwnymi" - mówisz
nieporuszony jak Stonehenge
Nie zastanawiać się nad światem za granicami pastwiska
Dłubać trawę jak inni z pyszczkiem przy ziemi
Powstrzymywać się od beczenia nawet jeśli z gardła
Któregoś dnia miałby szansę wydostać się bel canto
Być neutralnym wyglądać jak aniołek
"Dziwaków nikt nie kocha" - argumentujesz
Zdradzę ci tajemnicę:
W skrytości ducha mnóstwo aniołów marzy
By przynajmniej raz w życiu uwiódł je diabeł.
    