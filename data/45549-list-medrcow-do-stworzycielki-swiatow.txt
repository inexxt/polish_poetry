

O Pani! Bogini nam droga! Pozwól pojąć listem ludzkim 
Czas Twej Zagadki. Zadana trzydzieści lat temu w łonie ziemskiej matki.
Czy nie pora na podpowiedź? Ty w głębinie granatowej
prowadzisz zastępy Dziwadeł. O Inanno, więziona na pustkach mokradeł-
przez swe Mary

O Borów brodatych szronowe zaklęcie, Nocnego Wędrowca we cztery 
pieczęcie.
Pani, coś skrwawione płaszcze szyła Niebu, Czeremcho z odległego jak 
Tęsknota żlebu.
O Pani Tkaczy życia, Fortuny kieratu. Gdzie Twe oczy lśniące jak studnie 
zaświatów,
gdzie śmiertelne sople twoich warg zmrożonych i palący dotyk Duchów 
rozżarzonych?
Gdzie? Gdzie mamy rozdźwięczyć głos wołania Rogu, by Cię pochwycić 
wśród twarzy półbogów? 

Kroczy nasza Inanna Słońcem naznaczona, 
na gwiezdnym łańcuchu wolno prowadzona.
Pobrzękuje Marzenie w jej szerokich piersiach, 
pszczoły brzęczą w jej sadach, świerszcze w ustach świerczą.
Prowadzi za sobą całe światy swoje w powolnym Mar marszu, z posad 
poruszone...
Oczy czarne lśnią w taflach dwa tajemne stwory.
U jej boku Babilon, On jej poślubiony. 
Ona poślubiona jego wzdętemu brzuchowi -
za rozpasłym, potem cieknącym Wytworem oplecionych Mar trony dłoni 
tysięcy powojem.
Dokąd wiedzie zastępy Inanna więziona z uśmiechem nieczułym na 
wargach
Największa z Królowych?
Aż po horyzont za Nią het, ciągną Mary - 
Księżne Mgławic w pomieszaniu 
i spękane modły.
Mara Najpierwsza kroczy:
Naród wybrany wita swoje Przeznaczenie o ustach kolorowych, brzęczących 
jak metal
Mara Następna ciągnie:
Ta ma czterech jeźdźców Rumaki Czerwone - upadli, a po nich Dobre Chęci 
zostały spalone- 

Przedostatnie jak konie w pustyni zostawione Słońcu.
Szczerzy Inanna skał szpice lśniące, marszczy czoła plaże w sztormach 
srogie.
Jedna odsłona niczego o Tobie nie mówi, ani o Twej drodze.
Zatrzymaj ten korowód, odpraw Mary! Ty nie chcesz o Pani...
Nic nie zapowiedzą
już zbudzone przez nią ptaki i czarne i białe w zamierzeń ukryciu.
Świetlana Zagadka w lustrzanym odbiciu. Babilon chce przemówić, lecz jak 
zwierzę ryczy!
O Babilon, Babilon, w środku jesteś niczym. Oni myślą - brzemienny - w 
ekstazie pląsają,
by narodził czekają, coś, co ich wyzwoli

?od niego?.

Inanna rzeki czarne włosów wylewa na pylistą Ziemię, spragnioną życia i 
śmierci wyzwala
jej uśmiech 
sfruwa z jej ramienia ptak czarny - Śmierć Ciała.
Ziemia przyjmuje dar z ulgą,
Babilon torsji dostaje,
Babilon rodzi.
Trzy obroty derwiszy to trwało.

Trzy wahnięcia wahadła domysłów
i siedem razy po siedem zdążyła Dusza przebaczyć.
A potem... nagle, O Nieodgadniona!
Czerwonooki Duch Śmierci Białej
rozpostarł skrzydła, z lewego Jej spłynął ramiona.
Wielki jak przestrzeń, cała, wszystkie ptaki myśli.
O Mistrzyni, umieramy, tak chciałaś, sen się Tobie przyśnił...
O Bogini, Matko, Babilon zdeptamy,
Materię jego w ustach ze śliną zmieszamy,
Uczynimy pod językiem prochem pyłem gliną,
Obolem, węzełkiem, Wszystkiego Przyczyną. 
U boku Twego dostąpmy spojrzenia w

Podpowiedź, by Zagadka wciąż nią była.
Podpowiedź, by ostrze zeszło z naszych kruchych gardeł.
Podpowiedź... Śmierci się nikt z nas nie boi, już, O Wszechwiedząca Wodo 
Żywych i Umarłych,
A próba Twoja tylko mięśnie sztywno trzyma...

Pokora ociosana jak kapłański klęcznik.
Głód rwący prąd w burzach i sztormach.
Myśl prosta jak światłość i świeża jak pączek...

Niech będzie pozdrowiona w majestacie swym nieodgadniona Stworzycielka 
Światów.
Zadumienia ślą szczere zatem
Gracze Twoi ulubieni

Niżej podpisani

Mędrcy Świata.

