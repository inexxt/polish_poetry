

Ciemno, wszędzie ciemno.


To nic, przecież i tak wszystko widzę: ciemne kontury drewnianej, surowej pryczy i brązowe drzwi. Widzę je jak w świetle zachodzącego słońca, mogę wyraźnie dostrzec wydrapane słowa na ścianie: wolność, wiara, nadzieja, cierpienie, ogień, odrzucenie. 


Siedzę na szerokim parapecie przy okratowanym oknie. Znajduje się ono wysoko, wysoko nade mną, ale to dla mnie żadna przeszkoda. Bez problemu mogę znaleźć się na parapecie kiedy tylko mam na to ochotę.


Spogladam na Księżyc. Jest olbrzymi, piękny, srebrzysto-szafirowy. Jest moim kompanem, czasami tylko ukrywa sie w cieniu przez kilka dni, ale ja widzę go, widzę, choć ludzie nie mogą.


Moje skrzydła są poranione. Nie przeszkadza mi to zbytnio, gdyż i tak nie ma z nich tu wiekszego pożytku. Ale nadal pozostały białe jak śnieg. Wielkie, jedwabiste, delikatne. Myślałam, że przez lata pobytu w celi zszarzeją i staną się matowe, a one w dalszym ciągu są piękne. 


Przedstawiciele rasy ludzkiej zadali mi, śmiertelne ich zdaniem, ciosy. Nie zdawali sobie jednak sprawy, że skrzydła mnie osłonią. 


Żyję, ale rany na skrzydłach nie goją się. I pewnie nie zagoją nigdy. Nie muszą- ja i tak się stąd już nigdy nie wydostanę. 


Po moim policzku spływa łza. Teraz mogę płakać, ale wcześniej nie mogłam sobie pozwolić na ukazanie żadnego z uczuć, targających moją duszę. Musiałam zachować kamienną twarz i nie pozwolić, by ktokolwiek ze słynnej i wspaniałej rasy ludzkiej odkrył, ze ja jednak czuję, że mam serce i mam duszę. Oni zresztą pewnie i tak nie uwierzyliby, w końcu uznali cały mój gatunek za potworny. 


Te ich przesądy o srebrze, czosnku, kołkach, braku zarówno cienia, jak i duszy..... Zakorzeniona od wieków nienawiść do wszystkiego, co jest inne, przerodziła się w strach i chęć eksterminacji istot, które nie są ludźmi. Czyli miedzy innymi i mnie.


Moje zęby są ostre. Mam skrzydła. Jestem długowieczna... Czy to naprawdę musi wzbudzać uczucia, które popychają ludzi do zbrodni? 


Nie boję się Słońca, wbrew ogromnie lubianej i tak samo mylnej opinii. Owszem, o wiele głębszym uczuciem darzę Księżyc, bo on jest moim przyjacielem. Słońce to tylko znajomy, który składa sie na moje życie, ale nie zajmuje konkretnej części mojego serca. Natomiast srebrna kula i gwiazdy są tymi, którzy mnie nie opuszczają nigdy. Czasami mają miejsce takie noce, gdy nie potrafię powstrzymać się od szlochu, a wtedy niebo płacze razem ze mna spadającymi gwiazdami, a Ksieżyc nabiera barwy szafiru.


Długie, czarne, kręcone włosy opadają poza parapet i prawie sięgają ziemi. Gdy chodzę po lochu, one suną za mną po bruku, którym wyłozona jest moja cela. Ludzie, którzy mnie tu zamknęli, nie żyją już od kilkuset lat, teraz strzegą mnie ich prapraprawnukowie, którzy nie wiedzą, kogo mają pod swoją pieczą. Z pewnością wokół samotnej wieży, w której się znajduję, narosły przerażające legendy o potworze, zamknietym przez dzielnych wojowników. O potworze...


Przy oknie pojawił sie słowik... Maleńki, niepozorny ptak, który co jakiś czas śpiewa dla mnie swoje przepiekne serenady. To przyjaciel nocy, mojej ukochanej siostry. 


Słyszę jego muzykę... Zamykam oczy.


Widzę mój gotycki pałac, widzę moją komnatę i wielkie ksiegi naszego rodu, leżące na drewnianym, ozdobionym ornamentami regale. Teraz tego wszystkiego juz nie ma, moja rodzina nie żyje, podobnie jak większość przyjaciół. Tylko nieliczni przeżyli i zostali zamknięci w wysokich wieżach, podobnych do mojej. Wiem to, gdyż ten malutki słowiczek odwiedza ich w lochach i przekazuje mi pieśni nadziei, wiary, osamotnienia i rozpaczy. Jego piórka są mokre... To nie deszcz, to łzy.


Słowiczek skończył śpiewać, teraz ja nucę mu moją wiadomość. Przekaż ją dalej, mój śliczny, przekaż dalej. Wyryłam kolejne słowo na scianie: rezygnacja.


Niebo zrzuca samotną spadającą gwiazdę... To dla ciebie........ dla ciebie .......księżniczko wampirów.......

