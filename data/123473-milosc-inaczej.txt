
        usiądź ze mną przy
kominku zaparzę ci kawę 
albo jak wolisz herbatę
pomiędzy iskrami nietypowych 
kolaży zawiesimy nasze
myśli na wyobraźni naszej
wieszaku gitarę wspomnień co wygrywa
strunami szczęścia zapomniane
melodie odłożę w kąt by
nie pisać kolejnych i tylko nam 
znanych poematów ciskając
romantyzm istniejącej sytuacji
do palącego się w kominku
ognia zaskoczę cię zwykłością
słów ku tobie szeptanych 
ty pewnie zdziwiona dopijesz 
kawę albo jak wolisz
herbatę...
ciekawe czy...
wtedy nadal będziesz mnie
kochać
    