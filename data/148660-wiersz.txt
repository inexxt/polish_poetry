

(***) miał milczeć długo to miała być symfonia pauz a zostało ledwie kilka
taktów węzeł mowy znowu pękł struny głosowe wydźwięczały powietrze z ust płyną
bańki mydlane słów niektóre szare jałowe płaskie rozbryzgane tuż nad czołem albo
nawet przebite nosem niektóre dostojne zaciągnięte tęczowym rysem wypełnione
sobą jak choinkowe bombki płyną nad głowami unoszone wiatrem patrzy za nimi
zadowolony z siebie jednak nawet te najbardziej udane zupełnie niespodziewanie
nikną i nic się nie stało wokół kołowrotek ulicy kręci się nadal kwiaciarka
podaje bukiet tarcza zegara na kościelnej wieży obraca się w tym samym kierunku
parując ciosy słońca kolejny raz obiecuje sobie milczeć zbudować całą symfonię
ze wszelkich możliwych pauz

