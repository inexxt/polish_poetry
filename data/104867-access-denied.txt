

w poniedziałkowym harmonogramie
kawa ma smak niedojrzałych klawiszy
zabiegany od rana 
czytasz gazetę nogami do góry
jakby życie zatrzymało się
na faktach wczorajszych
czkawką po nieświeżym
skrzyżowaniu 
mówiłeś wczoraj o płci jako tożsamości człowieka
potem przyjechał samochód
i pytałeś czy kocham Cię tylko w nocy
miałam nie kłamać
bigeizm nie krzywi mojej psychiki
jestem za aborcją i kompletnie nie rozumiem
kochasz mnie tylko zza gazety
jakbym była rubryką "porady dla samotnych"
otwieraną w weekend
kiedy praca zaczyna się na komputerze
a konczy pod prysznicem
w łóżku jest mi zimno

