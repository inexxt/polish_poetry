



„Tej Nocy”


 


Co czujesz, gdy skroń swą co noc do poduszki tulisz?


Gdy zamykasz oczy,


Które dziś znów zobaczyły zbyt wiele zła?


Czujesz łzę Anioła na policzku,


Dotyk mrocznej dłoni Nocy


Czy oddech Śmierci za plecami?


Czy czujesz...cokolwiek?


 


Śnisz chociaż?


Jakie są Twe sny?


Czy to senne marzenia dziecka skąpane w różowej wacie cukrowej,


Czy półświadoma modlitwa do własnego boga?


A może koszmary przesycone wizją tragicznej śmierci Duszy Twojej?


Wiem...ja też wolę nie śnić...


 


Spokojnie, Mój Aniele, 


Niech ta noc inną będzie od wszystkich...


Będę czuwać...


Uwięźmy sen łagodny w kryształowej kuli, 


Tylko na tę noc,


By choć raz, choć raz pozwolić Duszy odejść w zapomnienie...


 


Cicho już...


Zetrzyj łzę Anioła z policzka...


Tej Nocy nikt nie zapłacze...


Cicho już...


Noc, choć mroczna, ciepłą ma dłoń...


Tej Nocy każdy dotyk będzie bezpieczny...


Cicho już...


Tak ,to Ona...Przybyła po któreś z Nas...


Tej Nocy odejdzie kolejna Dusza...


 


Spójrz w to Zwierciadło...


Czy widzisz??


Tak...Ta twarz, to Ja...


Przepraszam...


 


O, Śmierci, czemuż zabrałaś mą Duszę?!


Teraz jestem już tylko człowiekiem...


 


Tej Nocy...


...Umierałam setki razy...


 


 


 
(14/ 15 listopada 2004; godz. 01:50)


 


 


 


 
    