

 


 
o jedną sekundę za długo


 


 właśnie wyszedłeś ...


 zostawiłeś po sobie


 roztańczone piwo


 i rozgrzaną dotykiem Twoich dłoni łyżeczkę


 którą tak nerwowo


 przekładałeś z ręki do ręki


 mamrocząc coś pod nosem


 aż wreczcie spytałeś:


 'jak długo się znamy ?'


 zdaje się że odkąd skończyłam dziewięć lat ...


 'a pamiętasz ?


  jak byliśmy dziećmi


  zawsze w zimie


  zamienialiśmy się szalikami


  bo Tobie bardziej podobał się mój


  miał takie fajne frędzle ...


  wczoraj


  gdy wracaliśmy z wykładów


  z Aśką i Jolą


  wziąłem z wieszaka Twój szalik


  a podałem Ci swój


  zaczęłaś się śmiać


  że niby wciąż siedzi we mnie dzieciak


  ale ja za to


  mogłem wdychać


  i otulać się Twoim zapachem ...


  a pamiętasz gdy w podstawówce zginął Twój kryształ górski


  który zawsze nosiłaś w piórniku na szczęście ?


  znalazłaś go niespodziewanie na drugi dzień 


  na swojej ławce


  ukradł Ci go Marcin


  zauważyłem na przerwie


  jak się nim chwali przed chłopakami ze starszej klasy


  dałem mu w zęby


  i powiedziałem


  że jak jeszcze raz to zrobi to (...)


  od tego dnia nawet przestał Cię przezywać


  
pamiętasz ?


  albo ten wiersz


  to było na pierwszym roku


  przyczepiony do tablicy ogłoszeń na uczelni


  jeden z pierwszych jakie dla Ciebie napisałem


  a właściwie dla siebie


  bo niepotrafiłem ...


  któregoś dnia gdzieś mi się zawieruszył 


  ktoś go znalazł 


  i przyczepił tam


  do tablicy


  byłaś nim taka zachwycona


  spytałaś mnie 


  dlaczego Janusz nie pisze dla Ciebie takich wierszy ... ?


  niby w żartach 


  powiedziałem


  że gdybym to ja był na jago miejscu


  mówiłbym do Ciebie


  wierszem


  mrugnęłaś do mnie okiem


  i spytałaś ze śmiechem


  czy śpiewałbym też serenady pod oknem ? 


  a pamiętasz ? ...'


 przerwałeś


 wypiłeś łyk piwa


 wziąłeś kurtkę


 wcisnąłeś mi do ręki mój szalik


 pożegnałeś się tak jak to robisz zwykle


 i szybkim krokiem wyszedłeś ...


 od tylu lat ...


 tyle razy powtarzany


 ten sam gest ...


 jak mogłam być taka głupia


 by nie zauważyć


 że Twój dotyk dłoni


 na moim policzku


 zawsze trwał o jedną sekundę za długo


 by mógł nie znaczyć nic ...


 


  


 


  

