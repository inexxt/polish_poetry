

Na kolanach zgiętych przed wielkością piękna
 z nosem opartym o krawędź instrumentu
 patrzę
 jak zmęczone dłonie wędrują
 z ziemi w niebo
 z pasją wspomagane łaską
 i wracają przemienione
 pokazując piękno podpatrzone u Boga
 a gdzieś u samej góry
 dłoń przyjaciela
 wchodzi w harmonijną różnorodność
 i dodaje spokoju wesołego dźwięku
 aż w końcu dłonie odchodzą od instrumentu
 lecz wędrować nie przestają
26 marca 2006

