
        conocne usypianie wpisane w rytuał 
 kontynuacja kołyski 
 
 nogi już wyszły poza, czyli nie kij, rośnie, 
 zmieści więcej piekła
 
 ma jeszcze tyle siły by zacisnąć oczy, 
 wyobrazić drzewo, które sadził ojciec
 tuż przed tym jak żona złośliwie 
 rodziła mu córkę
 
 ale w końcu pokochał. kalendarz małej 
 zgubił tylko wiosnę. po prostu nie poczuje, 
 jak kwitnie w objęciach przyszłego kochanka 
 
 bo ten trafi za drzwi nim zdąży się spocić 
 i spytać w 
czym problem?
 
 sama nie wie 
 
 czy bardziej w tych listach od ojca 
 w stylu 
córuś, co tam?
 czy może raczej w najwyższych z bloku 
 rachunkach za wodę
    