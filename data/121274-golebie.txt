
        Nienawidzę gołębi, więc strzelam z wiatrówki.
Zostawiają na śniegu śmieszne krwawe ślady
i są wtedy podobne do mnie tak okrutnie
Mają własne niewarte niczego stygmaty.
Zimno. Patrzę na Ciebie pusto i bezmyślnie
Chciałabym tylko wiedzieć czy to już skończone.
Nie wypowiem pytania bo ściskasz mi gardło,
bijesz mą głową w ścianę, to takie rozkoszne. 
To miał być czysty układ, więc jestem zdradzona
tym że mi za plecami zmieniłeś zasady.
Lecz nie mam prawa głosu, szepczesz gryząc w ucho
Proszę więc, ukochany, postrzelajmy razem.

