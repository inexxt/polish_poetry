

Czemu nie patrzysz na ludzi
Stoisz na dworcu
Liść sfrunął z drzewa na ławkę
Strąciłaś go
Nieznajoma

Czemu tak drżysz nad córeczką
Na przystanku tramwajowym
Nie bój się
Nieznajoma

Czemu masz łzy w oczach
Gdy udajesz że czytasz książkę
W parku Kochanowskiego
Na ławce
Przy krzewie o białych kwiatkach
Nieznajoma

Przesyłam Ci ciepło
I wiarę w człowieka
I uśmiech
Pamiętaj
Że szczęście istnieje

Przesyłam Ci radość
I nadzieję
Wiesz że nie jesteś sama
Nieznajoma

Przesyłam Ci ciepło
Uśmiecham się do Ciebie
Przesyłam Ci miłość
Bo jesteś taka...
Nieznajoma

