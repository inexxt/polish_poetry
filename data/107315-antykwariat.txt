

„Antykwariat” 
W drzwiach antykwariatu stoję 
Waham się i moknę w deszczu 
A pod płaszczem chowam książkę 
Romans, który nie rozpieszcza 
Jedną nogą już za progiem 
Diabeł chyba wiódł mnie tu 
Drewno futryn łzami spływa 
Tkwię tak w mokrym passe-partout 
Jeśli mam tam wejść za chwilę 
Sprzedać nasz pamiętnik ciszy 
Jeszcze raz otworzę księgę 
Jeszcze jeden rozdział spiszę 
Ref. 
Weź mnie jeszcze raz za rękę 
Strąćmy płatki róż wieczorem 
Przykryj mnie włosami czule 
Pozwól się znów uwieść słowem 
Cofnij zegar, kalendarze 
Szeptaj czule swe sekrety 
Napisz wiersz, złam znów zasady 
Romans ze mną pisz przez wieki 
W drzwiach antykwariatu stoję 
Stary księgarz patrzy gniewnie 
Wchodzę, zanim książkę oddam 
Drżącą ręką krople zetrę 
Chciwe dłonie kładzie szybko 
Na okładkach mego życia 
Mógłbym przysiąc – stary księgarz 
Miłość naszą dziś przeczyta 
Nieskończony romans w kurzu 
Kupią kiedyś zakochani 
Wracam w deszcz z zapłatą w dłoni: 
Z trzydziestoma srebrnikami 
Ref. 
Weź mnie jeszcze raz za rękę 
Strąćmy płatki róż wieczorem 
Przykryj mnie włosami czule 
Pozwól się znów uwieść słowem 
Cofnij zegar, kalendarze 
Szeptaj czule swe sekrety 
Napisz wiersz, złam znów zasady 
Romans ze mną pisz przez wieki 

