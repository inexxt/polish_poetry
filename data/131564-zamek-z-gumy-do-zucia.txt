

Zbudujmy gigantyczny zamek z gumy do żucia. 
Będzie podobny do La Sagrada Familia w swoich opływowych kształtach. 
powstanie na plaży, gdzie turyści, wczasowicze 
zostawiają potężne złoża gumy. 
Małe dzieci będą się przyklejać do ścian zamku jak muszki owocówki. 
A my będziemy je wspanialomyślnie ratować. 
Będziemy jak : "Moja i twoja nadzieja" podczas powodzi. 
Ogumiona monarchia


Rzucimy rozkaz o żuciu gumy, aby powiększać nasze królestwo. 
Gdzie idziesz? Na pocztę? 
Dobrze, ja zajmę się rządzeniem kiedy będziesz na poczcie lub na wojnie. 
Wszystko jak zwykle na mojej głowie. 
W naszej armii będą małe niebieskie skarabeusze 
z metalicznym połyskiem jak ferrari f40. 
Skarabeusze mają zdolność wspinania się po niebie, 
będą obstawiać wszystkie punkty przed ustami naszych wrogów. 
Tak, by tamci dławili się żukowatymi robaczkami jak pestkami z przejżałych śliwek.
A jak znudzi mi się władza, to chcę mieć spokojne wczasy w Ustce
w Ośrodku Wczasowym "Laguna", gdzie śpią spokojnie
mężowie na urlopie i dzieci na wakacjach i zmęczone żony z odrostami
i przeżutą gumą w mokrej włoszce 

