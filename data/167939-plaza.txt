

 


Nauczyła mnie czytać sny 


Nauczyła mnie rysunku, eksponując wdzięki 


 


Pamiętałem te nauki, klęcząc pod plastikową deską,


Zwracałem naszą miłość kanałom


Rzucałem na pożarcie szczurom


 


Czasami, gdy obserwuję morze, 


Zastanawiam się, czy wiadomość dotarła 


 


Marzenia, zamknięte w butelce pełnej nieczystości,


Oczekują odnalezienia, odkorkowania 


 


Ocal te szczątki kimkolwiek jesteś 


 


Słyszę twój oddech ilekroć fale uderzają o brzeg


Czuje twój dotyk, gdy mroźny wiatr przebija koszulę 


 


Stoję sam


Bawiąc się wspomnieniami 


Nie zauważam, że moje stopy 


Coraz bardziej zapadają się w piasek. 

