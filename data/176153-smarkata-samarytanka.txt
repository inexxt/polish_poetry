

Helena wychodzi z papierosem w ustach 
na balkon. Opiera się o balustradę i zapala. 
Jeżeli myślisz, że skoczę, to jesteś w błędzie. 
Nie zamierzam się nawet wychylać – mówi. 
 
Ale opowiem ci jedną historię; kilkanaście  
lat temu obok mojego domu zatrzymał się  
samochód. Wyrzucono z niego niewielkiego  
pieska. Był uroczy i na początku zadbany.  
 
Zrobił sobie legowisku w śniegu przy drodze. 
Chciałam go zabrać do siebie i nakarmić, ale 
odmawiał jedzenia i wciąż wracał do miejsca, 
gdzie go porzucono. Kilka dni później zdechł. 
 
Piękna przypowieść – mówię Helenie. W sam 
raz na długie, zimowe wieczory. Przecież ja 
kocham psy. A teraz wróć do mieszkania, 
zanim zamienisz się w Roberta Frosta.

