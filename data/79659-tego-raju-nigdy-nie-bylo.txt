

„***”


 


tego raju nigdy nie było


on był tylko wymyślony


nie było Adama nie było Ewy


Bóg był tylko wyśniony


 


tego grzechu nie było wcale


bo zakazany owoc nie został zjedzony


nikt nie widział środka ogrodu


wąż nie został zgładzony


 


nie było nigdy tego żebra


z którego powstała kobieta


nigdy nie było tej ziemi


z której Bóg stworzył człowieka


 


nikt temu nigdy nie świadczył


nikt nigdy o tym nie opowie


nigdy nikt nie dowie się prawdy


ani nie doniesie o niej

