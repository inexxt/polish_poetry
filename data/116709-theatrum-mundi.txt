

Nigdy więcej nie wierz moim słowom


Nigdy więcej nie ufaj moim myślom


Nigdy więcej nie daj się zwieść spojrzeniu


Nigdy więcej nie zwracaj uwagi na gesty


 


Nigdy nie zapomnij, że jestem aktorką


Tak jak i Ty jesteś aktorem


 


Żadnego doświadczenia


Żadnych prób


Żadnego scenariusza


Żadnej widowni


 


Tak samotni gramy na deskach Teatru Życia


Rolę której nam nie wyznaczono


 


Tak samotni umieramy w środku drugiego aktu


Gestem którego nas nie nauczono


Tak samotni choć w tłumie innych aktorów


Na tej samej scenie improwizujących życie


 


Bez litości


Bez nadziei


 


Bez perspektyw na lepszą sztukę


Bez widoków na jakąkolwiek widownię


Gramy razem w pustym teatrze


Bóg się znudził już podczas pierwszego aktu


 


Jesteśmy niczym w oczach Boga


Jesteśmy niczym we własnych oczach


 


Wciąż spięci spoceni drżący bez powodu


Wciąż niepewni zrozpaczeni własną grą


Wciąż gramy tę sztukę na tej scenie


 


Po ostatni dzień i po świata kres

