



 


leżę na wersalce. sprężyna wychodzi bokiem, może się przekręcę  
 na drugi bok, aby zobaczyć jak podłoga uderza o sufit. pod dachem  
 bardziej rozwarty na ciele. zimniej, przewiewniej niż w ścianach  
 
 czy piwnicy stojąc zamurowany. buchać w piecu, spopieleć  
 w kominie, przygasnąć na złość domownikom. od czasu  
 do czasu dać znać o sobie rozgarnięty pogrzebaczem  
 nie wszystkim przeznaczona ziemia można trafić na poddasze  
 
 karmiąc ptactwo wnętrznościami jak słoniną sikory przeganiane  
 przez gapy, rozłożyć się na deskach czekając na korniki. wygrzewać  
 plecy w słońcu, w innej skali od trzydziestu sześciu i sześć 

