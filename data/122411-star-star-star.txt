
        "Lęk"
wte i wewtę - słowami prędko rzeźbię
w marmurze gipsie glinie?Nie, na papierze
i cóż do diabła - ani gram więcej - uchodzi
z płuc powietrze ze snu niewyspanie
ze słów samogłoski z oczu zapatrzenie
i stoję oniemiały i nie wiem 
słów nie ronię
bo jak mam ci powiedzieć że nad ideały
stawiam dzień jak co dzień i noc ponad noce
i pranie mycie naczyń parzenie herbaty
czytanie książki na tuż przed zaśnięciem
i/albo łzy/uśmiech spocenie/zmęczenie
szybkie tam i z powrotem na kraj i za granice
wyobrażalnych czułych namacalnych pragnień
bez wizy i paszportu zabierając tylko
ze sobą siebie w podróży do świtu
i na dach świata i w piekło i w niebo
i tam gdzie nikt nie był przed nami przed bogiem
codziennie ciebie piszę - słowem myślą snami
i tym co będzie - chociaż nie wypowiem
ze strachu z lęku żeś jest marzeniami
    