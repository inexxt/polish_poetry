

całowałeś mnie dzisiaj po rękach 
a odgłos pocałunków brzmiał jak muzyka 
jak szmer skrzydeł motyla 
przycupniętego na moich dłoniach 
objęcia Twego wzroku napawały radością 
moją skołataną duszę 
gdy trwałam przytulona do Twego ramienia 
a dłońmi gładziłeś moje plecy 
gdy złączeni byliśmy jedynie uściskiem 
pod starym klonem 
na rogu ulicy Farnej 
wszędzie tam czułam się sobą 

