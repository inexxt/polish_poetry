

Bo ja jestem proszę Państwa
Małym niegroźnym ziemnym robakiem
Który zwijając się jak w ukropie
Szuka tych, co nie brzydzą się ziemią
Nie znalazłszy - z powrotem wypływa
Na morze smutku z przystani nadziei


Bo ja jestem proszę Państwa
Robakiem który zbyt wiele wymagał
Zabawką będąc kilkorgu dzieciom
Chciał na równi z dziećmi się bawić
Tu memorandum dla przyszłych zabawek:
Nie będąc biernymi - zginiecie niechciane


Bo ja jestem proszę Państwa
Bezużytecznym nietrwałym robakiem
Cokolwiek dawał, w proch się rozpadło
Zanim zdążono powiedzieć "Dziękuję"
Świat już dawno przerósł robaka
Świat, któremu proch nie wystarcza

