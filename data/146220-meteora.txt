
        a kiedy mówisz że boisz się końca
wyobrażam sobie  że siedzisz na kamieniu
słońce podnosi kosmyki twoich włosów
zagląda do oczu niewyczuwalną zorzą
zmienia ich kolor tylko tyle ile musi
zbiera twój obraz by zatopić go w drobince piasku 
zaniesie ją aż na krańce wszechświata
wybrało ciebie bo tylko ty umiesz kreślić kręgi
na tyle duże żeby móc wrócić 
i wiesz że tak nazywa się strach 
a kiedy mówisz że się boisz  
wyglądasz trochę śmiesznie
bo przecież to moje imię będziesz sławił 
tam gdzie zostawi cie słońce 
dla ciebie czas pobiegnie innymi torami
nie musisz spaść na ziemię

