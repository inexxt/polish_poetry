



wtedy on zadawał dużo różnych pytań. na przykład: czym wygrawerowane jest twoje niebo?


pętelkami – odpowiedziałam. na końcach grubszych niteczek. świetnieśmy się bawili. wtedy. w dziewczynki z rozdrapanymi kciukami. w chłopców z pogryzionymi wargami.


gdzie jesteś? - zapytał. tutaj. ukrywam się. wszystko ukrywam. ej, nie ma mnie. nie ma problemu
– pocieszył. dużo więcej możliwości. mniej alternatyw. wyboru. że tak wyprzedzę twoje niepadająca pytanie – co robię? no tak chodzę sobie z tobą na spacery. czasem. stoisz w oknach. podlewasz kwiaty. układasz bukiety, których nigdy mi nie dasz. 
 


- no i co więcej? wciąż ubieram się na spotkanie. jakby z tobą. preferuję szarości. do twarzy mi z ziemistą cerą. prawda, sama natura. czasem drętwieją mi palce od ciągłego ucisku minionych dni. 
 


pustko! czemuś mi tak pusta. - a sorry, ta moja patetyczna pseudometafizyka zatruwa mi wersy. życie. ach życie. nad życie. 
 


- ale co? przejmujesz się? nie no co ty. tak tylko czasem z kolegami wbijamy sobie szpileczki w ciało.


migdałowate. 
 


chociaż byś się pożegnał. jak inni. i tak wyjdzie na moje. powiem wtedy „a nie mówiłam”. zobaczysz. przekonasz się. jak bardzo jest ci beze mnie


lepiej. 
 


wszystko. dla jednego do[nie]widzenia przez cudze jej ramię. 
 


[no i co ty na to, Dżordż? nie tak się umawialiśmy.]



