

 
ostatni dym wypluwam z płuc 
wraz z nim odpływa resztka rozumu 
wychodzę zza szopy  
cicho jak wszechobecna nocna ciemnota 
u Kowalskich nie pali się światło 
jak dawniej 
stoimy w kolejkach 
obserwując lśnienie 
szkoda że na powiekach 
 
błądzę w ciemnościach  
wkoło domy 
w nich przeszłość 
nie szukam tam siebie 
przyszłość tu taka niewyraźna 
blada jak crack 
młodość 
ona ją dobrze zna 
 
gaśnie ostatnie światło na alei 
za wcześnie 
złudzenia 
 
'zapowiadali u nas deszcz na jutro 
jak będzie padać to raczej nie odejdę 
tajfuny znowu szaleją'

