
        zamiast prowadzić mnie
mleczną drogą lub wieczorami
po liniach podwyższonego napięcia
od czerwonych do żółtych
płomiennych zachodów
pokonałeś dystans
jednym zaledwie muśnięciem
czerwoną flagą między nami
a morzem zaznaczyłeś wyłączność
teraz szukasz coraz dalej od brzegu
skąd się wynurzę
gdy poczekasz wiernie na plaży
w samym sednie niedoczekania
będziesz wszystkim
co po nas zostało
    