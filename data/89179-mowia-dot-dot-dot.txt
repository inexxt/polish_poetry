

Mówią, że umieranie
zazwyczaj boli.
Widzisz tunel, na końcu
którego
stoi Anioł Śmierci
i ramiona wyciąga
ku tobie.
Mówią, że umieranie
to nie zawsze koniec.
To tylko odpoczynek
podczas długiego marszu.
Zaraz trzeba iść dalej.
Mówią...
Więc dlaczego ja
czuję tylko spokój?
Widzę ciemność,
a jednak ufnie
tulę się do śmierci.
Która zabiera mnie tam,
dokąd wstęp mają 
jakże nieliczni,
a jednak wszyscy. 

