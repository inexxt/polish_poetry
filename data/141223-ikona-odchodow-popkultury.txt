
        Zasupłali jelita,
głowę próbują ustawić
na właściwym miejscu
Przełyk zastawiają
błyszczącymi kulami
ze szlifowanego szkła
Utrzymują w czystości
miasto kwadratów
Zasypują chemią
natchnione odchody
Nie wiedzą jednak
Najmocniejsza pasta do zębów
nie zabije goryczy wymiocin
raz wydalonych
Ich to dotyczy
nie zatrzymają procesu
na zaschniętym gównie
wyrosną jeszcze kwiaty
    