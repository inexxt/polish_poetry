
        Ktoś zdmuchnął szczęścia obłok
i ukradł melodię
jak psalm
co Dawid śpiewał szukając schronienia
nad pięknem dłoń unosząc 
na znak
czy też bez znaku
nie czas na szukanie czegoś
czego dawno nie ma
Uwierzyć
znów uwierzyć
w szczęśliwe zakończenie
w happy end pisany
krwią własną
potem
łzami
Lecz znów spóźnione serce
ujrzało śmieszny koniec
i człowiek stracił wiarę
że szczęście złapie w dłonie
    