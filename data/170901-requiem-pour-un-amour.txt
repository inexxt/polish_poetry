

Agata lubiła teatr pływać i pić 
ja tak samo tylko 

w innej kolejności więc robiłem 
z nią to wszystko a nawet więcej 

i chyba oboje nauczyliśmy się 
czegoś od siebie na przykład 

jak karmić spirytus cukierkami 
albo żeby nie grać smutku 

smutkiem (Agata nie znała 
tej zasady) kiedyś na spektaklu 

w Wilnie nalała mi wódki zamiast 
wody i musiałem wypić tego 

siedem szklanek nie pamiętam 
co było dalej ale Litwini 

dali mi za to dyplom

