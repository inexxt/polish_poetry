

Jest jedno  miasto w tym kraju,


gdzie  możesz wsiąść do metra.


Nie, to nie  jest Bydgoszcz.


 


Wagony tego  metra krążą wzdłuż


miasta w  górę i w dół, jak tasiemiec


w jelitach,  z tą jedną różnicą, że 


 


zamiast  wyjadać pokarm, rozwożą go 


z jednego  końca na drugi. Proszę mi


wybaczyć to  porównanie. 


 


W metrze  ludzie ze sobą rozmawiają.


Byłem  świadkiem jednej z takich


rozmów.  Dwóch mężczyzn dobrze po


 


pięćdziesiątce (albo i setce) prowadziło


ze sobą  dyskusję na poziomie


niedosiężnym dla nas, zwykłych


 


śmiertelników: - Gdzie jest teraz Bóg?


- zapytał  jeden. - Bóg jest teraz 


w  Schwarzwaldzie - padła odpowiedź.


 


- I co  takiego robi tam Bóg? - Bóg buduje


tam  ogromne, podwójne drabiny, a na ich


szczycie  przymocowuje szczęście, tak aby


 


całe narody  i pojedynczy ludzie mogli 


wchodzić do  góry i schodzić na dół.


Tego  rodzaju rozmowy usłyszeć można


 


w  warszawskim metrze. Jeżeli mi nie


wierzycie,  możecie przekonać się sami.


O ile nie  zniechęcą was ceny biletów.


 


Jak wiecie,  ostatnio podrożały.

