
        Poszedłem do Nieba- tak na chwile-
 zresztą sam Bóg wysłał zaproszenie,
 a Jemu przecież się nie odmawia.
 
 Anioł – niebieski listonosz – szedł obok,
 tak dla pewności, bym nie zgubił drogi.
 
 Wszyscy Święci witali z radością,
 choć żyjąc na Ziemi,
 za często nie było im do śmiechu. 
 
 Aniołowie rozprawiali z żebrakiem, co
 całe życie naznaczony piętnem
 wiecznie pustego kubka.
 
 Był tam jeszcze Janek – alkoholik,
 narkoman, co przegrał walkę z nałogiem
 i pospolita – żeby nie pisać brzydko - 
 jawnogrzesznica.
 
 A „dobrzy ludzie” zostali na Ziemi,
 by wymierzać sprawiedliwość, kamiennym
 rzutem słowa.
 
 „Sprawiedliwi sędziowie”, kiedy wrócę
 radźcie sobie beze mnie, bo ja
 już nie mam hipokryzji kamienia.
 
 Nie myślcie, że rzuciłem nim:
 w pusty kubek żebraka, alkoholika,
 narkomana, czy w twarz żałującej 
 jawnogrzesznicy – NIE!
 
 Rzuciłem go tak zwyczajnie- 
 za siebie
    