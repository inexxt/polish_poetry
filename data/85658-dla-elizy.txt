

 


O, moja Ty chwilo uśmiechu!


Moje natchnienie Ty złote!


Moja cudowna pociecho!


Moja tragiczna tęsknoto!




Choć nie ma Cię tutaj obok,


To jesteś gdzieś tam, daleko...


Za nie wiem już, którą wodą,


Za setną górą i rzeką.




Ty mnie uśmiechu uczyłaś,


Ty wypełniłaś me dni.


I już się tęsknoty pozbyłam,


Gdy znów stworzyłaś ją Ty.




Tęsknoty nie można nasycić,


Miłości – opluć i zdeptać,


Wielkich ideałów – spłycić...


Dlatego nie mogę przestać.




Nie mogę zapomnieć o Tobie,


Natchnienie moje, ma Muzo,


Gdy słyszę wciąż w mojej głowie


Szept, co go nigdy za dużo.




Szept Twój, co mówi kim jestem.


Szept, który mi przypomina


To, że, gdy byłam dzieckiem,


Nie chciałam się nigdy zatrzymać.




Ten szept, który śpiewa doniośle,


Że wierność przysięgłam Ci wieczną,


By, nawet, kiedy dorosnę


Myśleć i tworzyć jak dziecko.




Nie pytaj, kim ja zostanę.


Nie pytaj o przyszłą pracę.


Nie pytaj, bo nie wiem sama


Nic o awansach i płacy.




Lecz kiedyś spytasz mnie może,


Jakim człowiekiem chcę być,


Jaką kobietą – odpowiem:


Dokładnie taką, jak Ty.



