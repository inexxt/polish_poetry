

księżyc paruje przez okno otacza się mglistą poświatą
z ptasiego puchu zebranego w locie
i z ludzkich słów tej samej kategorii 
opada łagodniej niż zwykle
rankiem  narysuje twoją twarz palcami
i pobiegnie ulicami naszego miasta dotykając 
parapetów kamienic i budząc gołębie
o tej porze roku nie da się napisać wielu słów
poprzewracane krzesła i niepewny wzrok
podniesiony znad sterty kartek jeszcze do zapisania
pakuje i przeprowadza mnie do pustki 

