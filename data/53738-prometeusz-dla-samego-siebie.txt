

„Prometeusz.....dla samego siebie...”


 


 


          
Pamiętam jak umarł mój dziadek. Byłem wtedy bardzo mały. Zapytałem mamy, dlaczego dziadek musiał umrzeć. Mama tłumaczyła mi to w jeden sposób: 


-
         
Słuchaj synku, w niebie znajduje się wielki tron, na którym siedzi Pan Bóg. Do koła niego jak okiem sięgnąć, świece...miliardy świec. Każda z nich to jedno życie na ziemi. Gdy świeca gaśnie, gaśnie również czyjeś życie. Wosk lejący się łzami to rozpacz bliskich, którzy szczerze ubolewają nad utratą przyjaciela, brata lub kogoś jeszcze bliższego. 


Nie zdawałem sobie przedtem z tego sprawy. Mama była osoba, z którą mogłem o wszystkim porozmawiać i to ona pierwsza uświadomiła mi znaczenie śmierci oraz to,że doceniamy to, co mamy dopiero wtedy, gdy to stracimy. 


         
 
Przez kolejne lata poznawałem tajniki zawierania przyjaźni. Pierwszymi moimi przyjaciółmi byli Grześ i Kacper. Byli to ludzie, na których można było naprawdę polegać. Nasza przyjaźń trwała jednak krótko, można by rzec...zbyt krótko. Pierwszy odszedł Kacper. Wszyscy mówili, że to zapalenie płuc i,że Pan Bóg go wezwał do nieba. Wraz z Grzesiem, na znak protestu przeciw Bogu przestaliśmy chodzić do kościoła, wbrew nakazom naszych mam. Od samego początku miałem pretensje do Boga o to, że zabrał mi najlepszego przyjaciela. Choroba, na którą zmarł Kacper opanowała nasze miasteczko niczym ogromna ośmiornica podwodną łódź kapitana Nemo. Na szczęście mnie ona ominęła, ale niestety Grześ, po zaciętej walce z chorobą okupującą jego ciało...również poległ. Był on synem naszego burmistrza, dlatego jego pogrzeb był najdroższy. Burmistrz był człowiekiem zamożnym, mimo to koszt ceremonii pogrzebowej nie zostawił mu złamanego grosza przy duszy. Gdy zobaczyłem ile łez wylano, jak władze kościelne doprowadziły do bankructwa naszego burmistrza i jak moi jedyni przyjaciele wybrali się na spotkanie z naszym Stwórcą postanowiłem coś uczynić, lecz jeszcze nie wiedziałem, co. W milczeniu rozeszliśmy się do domów. 


          
Żałoba ogarnęła nas wszystkich jak mleczna mgła zielone łąki o brzasku. Postanowiłem porozmawiać o tym z samym Stwórcą, lecz nie poprzez modlitwę jak uczyła mnie mama, a osobiście, w cztery oczy. Zachodziłem w głowę jak tego dokonać, ale przypomniałem sobie jak mama mówiła, że moich najlepszych przyjaciół zabrał do siebie Pan Bóg. Wtedy dotarło do mnie. Trzeba umrzeć, aby zasłużyć na spotkanie ze Stwórcą. W tym samym momencie wyobraziłem sobie śmierć w roli strażnika pilnującego wrót do Królestwa Niebieskiego. Myśl ta wystraszyła mnie tak bardzo, że gdy nastała noc i mama usnęła wślizgiwałem jej się do łóżka w obawie przed tym, co znajduje się wewnątrz brązowych, ociekających krzykami i pozbawionych zawiasów wrót. Gdy tylko pierwsze, pojedyncze kosmyki promieni słonecznych spłynęły po mojej twarzy, wybiegłem z domu wprost do kościoła z jedną myślą. Aby prosić Boga o krótką rozmowę z moimi przyjaciółmi. Lecz On milczał. Łzy nienawiści, które spływały po mojej twarzy niczym woda deszczowa kierowana kształtem starej, zardzewiałej i dziurawej rynny, skapywały na dywanik przed ołtarzem tworząc ogromną kałuże. Czy jedna krótka rozmowa na całą wieczność z jedynymi przyjaciółmi to zbyt dużo? Potęgowana nienawiść do Stwórcy osiągała punkt krytyczny. Jeżeli nie mogę porozmawiać z Grzesiem i Kacprem to może Ty ze mną porozmawiasz? Cisza, tylko ona jedna mi odpowiedziała. Nie marnując czasu wyszedłem z Kościoła. Gniew i rozczarowanie obojętnością Boga na moje żale przyspieszyły tępo moich kroków. Potrzebowałem ramienia, na którym mogłem się wyżalić lub samotności, sam już nie wiem. 


          
Mimo wyrozumiałości mojej mamy postanowiłem nie wspominać o mojej biednej duszy, wciąż rozrywanej przez nieskończenie mnożące się myśli. Gdy doznałem wewnętrznego spokoju uznałem, że najlepszym pomysłem będzie czasowe odosobnienie. I tak też uczyniłem. Zabrałem ze sobą tylko zdjęcie swojej mamy, której twarz uspakajała mnie i wzbudzała pozytywne rozumowanie. Nie dbałem o żywność lub czy też będę miał, co pić, po prostu chciałem być sam. Bóg w dalszym ciągu nie odzywał się do mnie, ale ja czułem Jego oczy, Jego spojrzenie na swych plecach. Nie potrafię tego wyjaśnić, ale wydawało mi się, że Grześ i Kacper też mnie obserwują i równie bardzo chcieli ze mną porozmawiać, ale nie otrzymali zgody od Władcy tamtejszego świata. Myśl ta doprowadzała mnie do szału i nie pozwoliła zapomnieć o dręczącej mnie nienawiści. Chciałem zamienić z nimi kilka słów o rzeczach błahych i ważnych, smutnych i wesołych, złych i dobrych, o których mówi się tylko przyjaciołom. Ale dzieliła nas pewna rzeka, którą można przepłynąć jedynie gondolą gdzie sternikiem jest śmierć. Życie, bo tyle kosztuje bilet w jedną stronę, wręczyć ciemnej postaci i nareszcie spotkać się z utraconymi rówieśnikami. Tak, byłem gotów. Wystarczy zdobyć bilet. Ale jak tego dokonać? Nagle dostrzegłem w oddali niewielkie urwisko. Nie zamyślając się wyruszyłem na długo oczekiwane spotkanie. Gdy dotarłem nad płytką przepaść ostatni raz spojrzałem na zdjęcie mamy. Uśmiechnąłem się, zamknąłem oczy i ... rozpoczęła się podróż. Wydawało się, że trwa ona wieki. Żegnał mnie wiatr ocierający się o mą twarz i szarpiący moje ubranie jakby chciał swym podmuchem mnie zatrzymać, lecz był za słaby. Żegnało mnie słońce wbijając ostre, rozżarzone sztylety prosto w moje źrenice, jakby chciały mi oszczędzić odpychającego widoku śmierci. Lecz odwróciłem głowę. Żegnały mnie wystające gałęzie wpinając się i rwąc moje spodnie jakby chciały mnie złapać i uratować. Lecz było już za późno. Stało się. Wsiadłem do gondoli, która zabrała mnie w kierunku przybliżającej się, dziwnie pulsującej czarnej dziury, a wokół wielka pustka, która w głębi przerażała mnie. Spytałem gdzie jestem, lecz nie otrzymałem odpowiedzi. Wydawało mi się,że cisza, która pochłonęła tę krainę, półmrok, gęsta jak mleko mgła i straszny dźwięk, jaki wydawała stara i spróchniała gondola to zjawiska, które towarzyszą wiosłującej postaci od zawsze. Mimo to pewności, która wcześniej mnie nie opuszczała, zacząłem się wahać, czy dobrze uczyniłem, lecz i tak było już za późno. To dziwne, ale im bliżej czarnej dziury się znajdowaliśmy tym mniej niepokoju zawierała moja dusza. Samopoczucie poprawiło się i serce przestało bić jak dzwon weselny. Ku mojemu zdumieniu owa postać wskazała mi kierunek dalszej wędrówki pokazując na karmazynowo-czarna otchłań, z której mimo ciemnych barw wydostawały się niesamowicie jasne, aż oślepiające promienie. Teraz moja podświadomość przeobraziła się w pole bitwy, na którym śmiertelną walkę toczył strach z resztkami odwagi. Ból głowy był tak silny, że liczne zawroty i utrata równowagi wepchnęły mnie w tajemne wrota. Coś nieprawdopodobnego. To, co z zewnątrz było ciemne i szare od wewnątrz jest bardzo jasne i przyjemne. Ujrzałem tam kompletna przeciwieństwo do krainy, którą kilka sekund temu opuściłem. Nie było widać żadnych stworzeń ni roślina mimo to w otoczeniu można było wyczuć tętniące życie. Niby nic takiego, ale z chwilą, gdy tam się znalazłem mój duch zaczął zwalczać smutek i żal, którym był przepełniony. Jednak nienawiść i od razu przypomniała mi, po co tu jestem. 


          
Moje serce wypełniał zachwyt otaczającym mnie światem, ale postanowiłem nie zdradzać się z tym i zacząłem narzekać na królestwo Boga. Okropne określenia wydzierające się z mych ust przerażały mnie samego. Nie zważałem na gniew, na który się narażałem gdyż wreszcie mogłem powiedzieć Bogu o swych pretensjach i zarazem być pewien, że będę wysłuchany. Gdy już zabrakło mi słów oczerniających Boga i jego krainę padłem na kolana i rozpłakałem się tak bardzo, że aż łzy tworząc kryształową zasłonę zatrzymywały groty oślepiających mnie promieni. Nagle ujrzałem dwie sylwetki. Moja twarz rozpromieniła się nadzieją, że to właśnie oni, Kacper i Grześ. Poderwałem się i pobiegłem w ich kierunku. 


Nie, to nie możliwe. Czy to kolejna igraszka Boga, czy tez umysł płata mi figla? Im bliżej podbiegałem, tym bardziej się oddalali. Mimo to nie poddawałem się i biegłem najszybciej jak tylko potrafiłem. Ale okazało się to bezcelowe. Sprowokowany emocjami, na zawsze utraconą nadzieją i obojętnością Boga, postanowiłem już nigdy się do niego nie odezwać...dobrym czy złym słowem. Lecz ku mojemu zdumieniu to on zaszczycił mnie swą opinią. To dziwne, ale gdy Bóg przemówił, cała nienawiść i zło drzemiące w mojej duszy znalazły ujście, którym spłynęły w zapomnienie. Zrozumiałem wtedy, że Bóg pozwolił abym się na niego gniewał a nawet obrażał go. Tylko, w jakim celu? Skoro może decydować o nastrojach, uczuciach i myślach ludzkich to czy ja sam czułbym do niego nienawiść i dlaczego sam siebie nienawidzi? 


          
Podczas rozmowy uświadomił mi rzeczy, które dobrze znałem, ale z innego punktu widzenia. Rozwiązania, jakie mi podsunął były oczywiste, a mimo to nie potrafiłem ich odnaleźć. Wszystkie myśli wchłonięte przez ogromny wir w mojej głowie uformowały się w jedną sensowną całość. Wbrew poprzednim obawom rozmowa była bardzo przyjemna. Nagle Bóg wskazał na mnie palcem, który wyłonił się z radosnej jasności, wystraszyłem się gdyż palec ten był kilka razy większy ode mnie całego. Ujrzałem światło jeszcze jaśniejsze. Aby ukoić ból zamknąłem oczy. Nagle promienie zmniejszyły moc i mogłem zobaczyć,...zobaczyć słońce które mnie żegnało, usłyszeć wiatr i poczuć gałęzie powbijane w mą skórę. Co się stało? Czy naprawdę widziałem niebo i czy naprawdę rozmawiałem z Bogiem? Podniosłem prawą ręką i spojrzałem na zdjęcie mamy. Uśmiechnąłem się i poszedłem na miejski cmentarz gdzie znajdowały się mogiły Kacpra i Grzesia. Posłuchałem Boga i zacząłem z nimi rozmawiać...


 


 


 


 


KONIEC


 


 


 


 


 


 


 


                                                        
   
Hermes


 

