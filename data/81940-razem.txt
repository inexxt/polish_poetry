

Bóg łączy razem dwa serca


Ale czasem się pomyli..


On przystojny, ona piękna


Długo razem nie pobyli.


 


Często oczy drugim oczom


Tylko kłamstwo mówią prosto.


Dłonie, w których serce niosę,


Marzną zimą kwitną wiosną.


 


Miłość tak jak w Harlequinie,


Który niewart jest czytania.


Minie... może i nie minie.


Będzie coś do wspominania.


 


Przez przeszkody przeskoczymy...


Jeśli nie, przejdziemy obok.


Ważne że się nie boimy:


Strach sam w sobie jest przeszkodą.


 


Zdeptać miłość bardzo łatwo:


Opluć, wrzucić w bagno plotek...


Ona jednak świeci jasno,


Nawet wymieszana z błotem.


 


Przeszłość, przyszłość... tu i teraz!


Myślmy o tym co jest dziś!


Miłość, co się poniewiera,


Jutro może pyłem być.


 


Nie płacz, że Ci coś nie wyszło


Nie jesteśmy Aniołami!


Nie płacz, wiem że jest Ci przykro...


Zobacz co się dzieje z nami.


 


To nie Twoja jest zasługa,


Że nas gorycz nie omija:


Ktoś powtarza jak papuga,


Że bez ślubu ze mną żyjesz.


 


To, że mówią - i cóż z tego!


Cóż, że ktoś coś zmyślił znów!


Dużo mówią, mało wiedzą


I nie znają naszych snów.


 


Plotka bronią jest niezmienną,


Dobrze swoją wartość zna.


Gdy ktoś widzi Ciebie ze mną,


Jutro wspomni o tym "Fakt".


 


Wiem że trudne jest to życie,


Może lepiej wiem niż Ty,


Teraz jednak cicho, skrycie


Szepczę... Kocham z Tobą być.


 


 


 


 

