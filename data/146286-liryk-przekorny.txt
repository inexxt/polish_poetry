

Ten wiersz nie wyraża niczego poza tym co wyraża 
i jest napisane. 
Nie doszukujcie się więc znaczeń których w nim nie ma. 
Piszę jedzie pociąg to oznacza że elektrowóz ciągnie wagony 
a nie, że maszynista rozmarzył się że jedzie do dziewczyny zamiast do Poznania. 
Nic to nie oznacza że ma on ma wąsy i jest nieogolony. 
Ten wiersz nie jest dla tych tych co wpadli nieodwołalnie w koleiny 
po metaforach. Nie można cofnąc czasu i ludzkich przxyzwyczajeń. Więc piszę: 
7.30 - Poranny kac ; 9.00 -Pierwszy dziennik telewizyjny dla tych co wczoraj wypili 
zbyt dużo. 19.00 Kolejna nocna impreza z okazji Wieczorynki 
Ten wiersz jest bez sensu i nie próbujcie doszukiwać się w nim form racjonalnie 
poukładanych. To przecież nie moja wina że życie składa się z ironii i z niedomówień. 
I tego nas nauczono że jeśli ktoś mówi najprostsze zdanie - to od razu musimy do niego 
dorabiać ideologię i szukać ukrytych znaczeń. 
Piszę: trawa jest zielona i to wystarcza bez żadnych lotów nad poziomy. 
Bo to życie jest wiersz 
a nie wiersz. 

