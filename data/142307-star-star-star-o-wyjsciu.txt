

nie mogę wyjść
  (przez Ciebie!)

maluję brązowe oczy zielonymi
mazakami opisuję Ją

w szklance z herbatą
z pigwy zanikają kręgi

po twarzy po twarzy
kokardy warkocze
ucina
rzuca
siebie mnie Ją

znowu oczy śpią jak ryby
patrzą wąchają myślą

jak wyjść z przymknięcia?

przez dziurę dziury
twarzą w drzwi w prawo
przez szeroką długą szczelinę

tu
ciemnością maluję myśli zamknięte poza

  (dla Ciebie!)

próbuję przejść

