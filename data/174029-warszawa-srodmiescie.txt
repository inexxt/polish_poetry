

Nie tak wyobrażałem sobie to miejsce,
pomyślał Benny Goodman wysiadając
na peronie dworca Warszawa Śródmieście.

Automatyczne drzwi wagonu zamknęły się
i pociąg odjechał. Gołębie z niedopałkami
w dziobach okrążyły Benny Goodmana,

starając się dać mu do zrozumienia, kto 
tutaj rządzi. Lasciate ogni speranza - rzucił 
im Benny Goodman, skręcając swój klarnet.

To był jeden z jego lepszych dowcipów.
Nie wiedział jeszcze, że na tym dworcu
wszyscy już dawno porzucili nadzieję.

