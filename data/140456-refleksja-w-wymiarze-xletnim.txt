

Pocieram dłonią brązowy skarb


 
z magiczną skalą minionych lat


pokręcam niemodną już gałką


zielone oko matczynej troski


analizuje powoli mrok pokoju


brązowy skarb ożywa światłem lamp


podświadomość 
 
 
maluje obrazy z dzieciństwa


cookies na dysku wyobraźni 


sprawnie znajdują dawno nie otwierane strony




 


a świat jeszcze
  
nie słyszał o globalnej sieci

 






 


fale moduluje treść wspomnień


narastający szum 


rozpoczyna seans spirytystyczny


słyszę głosy lat sześćdziesiątych


też była Wielkanoc


przesuwam wzrokiem czerwoną linię skali


z szumu nadaje znajoma muza


radia Luxemburg




 


to było trendy, a świat jeszcze nie słyszał o trendy
  


 






 


kilka kresek dalej wśród gwizdów i dudnień 


głos Wolnej Europy


 


świat jeszcze nie słyszał o Unii

 




i układzie z Szengen

 






 


tylko Ty otulałaś mnie miłością bez granic




 


 
świat jeszcze nie wiedział że odejdziesz

 






 


moja wdzięczność leżała obojętnie


na półce następnego wieku




 


świat już słyszał o synu marnotrawnym.

 






 


z lamp bije żar  serce zwalnia żal


pozostaje spóźniona refleksja w wymiarze XLetnim


brązowy skarb z magiczną skalą minionych lat


puszcza zielone oko nadziei na zmartwychwstanie.




 


 



