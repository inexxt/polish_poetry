

Nigdy nie zapomnę 
Twoich oczu
ciepłych iskierek 
w brązu głębinie


Będę pamiętać 
kształt i miękkość 
Twych ust
choć nie poznały nigdy moich


Mogę kreślić w powietrzu 
kształt Twego nosa
wiem gdzie zaczyna się linia podbródka
na głowie ułożenie każdego włoska znam


Fascynacja twymi dłońmi 
nie skończy się 
gdy zamknę oczy


Śmiejesz się
lecz tylko
d o  m n i e
wiem


 


Siedząc na brzegu 
ciepłej plaży
w złocistym piasku
kreślę coś patykiem


Leżąc w pachnącej trawie
spoglądam
w różnokształtne chmury
na tle bezkresu nieba


Na moim ramieniu
na chwilkę przysiadł 
wielobarwny motyl


zatrzepotał skrzydełkami
i odfrunął w przestworza


Obłoki
szumiąc
rozwiał wiatr


Tajemnice piasku
przechwyciły białe grzywy morza

