

Wy pełni jazgotów
Bawcie się dobrze wy pełni jazgotów,
starzy orłowie wiedzą co to znaczy, 
umarłe chmury wzywają do lotów
tak ostatecznych jak ziarno rozpaczy!
Bawcie się dobrze, śmiejcie się skocznie,
w takt ślizgu ognia skoczne wasze tany,
pląsają tłumnie tajemne wyrocznie,
w siatce złośliwe plątają szatany.
Wyrocznie głosem przekleństwem bijące,
targowiczanie i czasy ich złote,
srebrne atłasy i gazy chwiejące,
tępy tłum kształtów szerzących ciemnotę.
Gdy wicher jeszcze liść złowieszczy szuka
w zgiełku zabarwień utkwionych na stale
genealogia z oczu wyszła wnuka
i zaświeciła hakiem w uber alles.


 

