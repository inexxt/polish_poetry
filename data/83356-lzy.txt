

Łzy


 


 


Rozbity wazon leży na ziemi,


Nie, to nie wazon, to porcelanowe odłamki


Leżą na swym miejscu – tam gdzie trzeba,


Porozrzucane i zapomniane.


Nikt ich nie posprzątał, nie posklejał do kupy,


A najwyżej rozdeptał na mniejsze kawałki.


 


Niedopalony papieros, jeszcze się tli,


Doświadczony i stary, umiera powoli;


Dusza jego wzlatuje szarym dymem,


Łączy się z Absolutem


I tylko pustawa butelka whisky


Roni nad nim łzy.


 


Wśród
  
czterech ścian, a jakby w kącie


Leży spokojnie bezimienny Ludź,


Jeden spośród sześciu miliardów 


Bezimiennych i tak samo niepotrzebnych ludzi;


Wypalony, choć jeszcze się tli, 


Umiera powoli, choć żyć będzie długo,


Rozbity, porozrzucany, zapomniany,


Nikt go nie posprzątał, nie posklejał do kupy,


A najwyżej rozdeptał na mniejsze kawałki,


Nad którymi tylko butelka i papieros


Ronią jeszcze czyste łzy.

