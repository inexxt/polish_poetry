

Śpisz
Tak słodko tulisz
pluszowego misia
Ufnie ściskasz
jego podartą łapkę
Wierzysz, że cię obroni
Oddajesz mu całą siebie
i ufnie otwierasz
dla niego swoje serduszko
Przy nim
czujesz się bezpiecznie
Blask gwiazd
ujmuje was w ramiona
Prowadzi przez
dolinę snu
Widzę,
jak się uśmiechasz
Może jesteś w krainie
lodów waniliowych?
Czuję, jak mnie wołasz
Myślę sobie
w ciszy krzyku
Zaraz będę
Ostatni raz spoglądam
na twoją twarzyczkę
I spokojnie zasypiam
A wiatr mej duszy
cicho szepcze:
Witaj na świecie, 
Maleńka

