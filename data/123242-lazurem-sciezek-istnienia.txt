
        pomiędzy kroplami poematu
 pisanego lazurem ścieżek
 na tafli istnień jeziora
 nadziei biegniemy
 do siebie rozbijając bałwany fal
 
 niepewności potęgą słów
 namaszczamy rozwijane ku brzegom radości
 dywany latarnią niemodnych wartości oświetlając drogę
 wiary mocą szczerości tulimy
 
 miłość i rozwijamy skrzydła
 lecąc ku niebieskim polanom
 uniesienia by rankiem znowu
 przywitać wzajemną do siebie
 tęsknotę
    