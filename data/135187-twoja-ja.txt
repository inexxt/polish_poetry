

Scałuję z ciebie wszystkie dni.


Zatopię usta w każdej z chwil.


Podniosę rangę słowa pragnienie


by nie prowadziło nas tylko do seksu. 




 


Gdy będzie padało


odnajdę cię w kroplach deszczu.


Gdy powieje zimny wiatr


poczuję w nim twój zapach.




 


Pierwszy raz od wielu lat


nie czyniąc wojny z miłości.


Splecione dłonie nasze


okryte białą flagą.


Jak nagie ciała okryte prześcieradłem.




 


A gdy obudzisz się w nocy


nastawię mleko na kuchenkę i zrobię ci kakao.

