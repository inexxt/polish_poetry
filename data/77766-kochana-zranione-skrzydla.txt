

 




Jeżeli zechcesz, pomogę Ci, nie wiesz?


Widzę, że coś Cię bardzo zraniło.


Dziki, piękny, silny ptaku, patrzę wciąż na Ciebie.


Może to... Życie Cię zwyciężyło?




Tylko raz, gdy zobaczyłam Cię...


Nie wiem, czy wtedy Ty płakałaś,


Nie podeszłam, nie odważyłam się.


Jesteś taka ambitna, wiem o tym, nie chciałaś.


Czy wtedy Ty... bo ja płakałam,


Kiedy z daleka spojrzałam na Ciebie.


Łzy były nie do powstrzymania...


Ty chyba do dzisiaj o tym nie wiesz.




Nic nie zatrzyma Twojej siły już.


Jak mi radziłaś – Ty zrób tak dzisiaj:


Na zranionych skrzydłach wznieś się ponad ból,


Kawałek po kawałku zbuduj swoje życie.


Niech wiatr znów pieści Twoją twarz,


Bądź wolna, szczęśliwa, tak jak zawsze,


A jeśli nie wiesz, nie mnie pytaj „jak?”...


W sobie samej szukaj odpowiedzi – znajdziesz.




Jeżeli ciężko i trudno Ci będzie


To stoję tutaj – spójrz w moje oczy,


Poszukaj w nich siły, a dotrzesz wszędzie.


Zabierz to, co sama dałaś mi przed rokiem.


Rozwiń krwawiące skrzydła, kochana.


Tak jak w tej chwili Ty z sił opadasz,


Niech opadną pióra słabe, połamane.


Przeleć przez lód i płomienie, dasz radę.




Gdy wszystko minie, gdy będzie cisza,


Stań już spokojnie, już w tyle gromy,


Podejdź wolniutko tu i się wypłacz.


Zawsze tu będę, żeby Ci pomóc...



