

po pierwsze – pożądać


odczuwać tylko rozkosz


dopóki przestrzeń nie zakleszczy się


na tyle by z katarynką skonać wśród bruków




 


po drugie – nie przynależeć


tutaj gdzie za morderstwo miłość


a za słabość obdrapane hotele i rewolwer




 


po trzecie i ostatnie – nie wierzyć


w podludzi nadludzi i wielkie idee


to tylko słowo periodyczne


i garstka kiepskich wspomnień nieprzydatnych na Syberii




 


przyszłość zawsze zatacza krąg


zamyka wszystko w obrębie Ameryki


o której na razie wiem tylko ja i Achilles


mimo jego słabej pięty


na której poziomie dokonałem ostatniego obrotu




[29-31.5.2006]




[Swidrygajłow - 
z drugoplanowych bohaterów powieści Fiodora Dostojewskiego „Zbrodnia i kara”]

