

Ja jako podmiot liryczny
Układam
Wszystko w [nie]dobrze-tzymające-się-zdania

Ja jako podmiot liryczny
Uderzam [mocno acz niezdecydowanie]
W stół wiecznie-odzywających-się-nożyc

Ja jako podmiot
Zdania nie-wypowiedzianego
Zdania wyplutego z niesmakiem
Z resztkami zużytych gum balonowych
Ze zdeptanymi niedopałkami tanich papierosów

Ja jako podmiot-epitet
Określający nieokreślone związki proliterackie
Wy-powiadający wojnę wszystkim małym elementom
Czarno-szarej układanki z odcieniami różu

Ja jako ten, który zaraz oceniony
Podmiot
Jako rozwodniony w błocie antypoetycki
          p o d m i o t

