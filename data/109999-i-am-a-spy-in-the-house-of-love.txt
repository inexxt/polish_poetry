
        jestem szpiegiem
wynajętym przez Wielkie Nic
Niewiadoma siła
nielegalnie płaci mi pensję
za odczytywanie nici
zszywających zamierzchłe łaty
w relacjach międzyludzkich
nie interesuje mnie to co jest
tylko jakim pokrętnym ściegiem przypadku
do tego doszło
uważaj, śledzę twoje myśli
nazwę więcej, niż ty się odważysz
za to mi płacą
za dedukcję uczuć, rozszyfrowywanie metafizyki
czuj się rozebrana na części i słowa
opisana równoważnikami zdań, które rozkręcają osobowość 
w notatniku szpiega myśli
    