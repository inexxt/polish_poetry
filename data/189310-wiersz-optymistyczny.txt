
        spokojnie, zabić mogę się zawsze

mam jeszcze parę spraw

śmieszną wypłatę do odebrania,

kilka przykazań bożych do wypełnienia

florę bakteryjną do przyjemnej wymiany

błogosławiony strach przed bólem

brata

tak, odbiorę sobie nieco egotyzmu

brata nie chcę zostawiać na bezsiostrzanej ziemi



jak dobrze, że zabić mogę się zawsze

jeszcze nie teraz

nie powiedziałam tacie , że wcale nie chcę być dobrą córką

że jestem wściekła i tylko dla niego

zabiłabym się kilka razy, na złość, o !

nie położyłam jeszcze swojej ogorzałej od słońca buzi

na jego kolanach


na szczęście zabić mogę się zawsze

dam sobie jeszcze chwilę

dam sobie jeszcze w kość



może to mnie ocuci


