

chodź ze mną za tęczę


po drugiej stronie tam coś jest


za każdym razem myślę


że już stamtąd nie wrócę


i tak w kółko


 


niebieski obraz pastorału na stole


odbija się blaskiem złotym 


po twojej twarzy


 


różowa wstęga oceanu oddala się i zbliża


 


a gdzieś tam biją dzwony


nikt nas nie woła


nikt nas nie woła


chodź bliżej


 


na słońcu topią się anioły


diabły topią się w morzu


a my za każdym razem toniemy


każde w sobie


 


i nie słuchaj tego co powie ci cień


cień kłamie


szczególnie gdy chowa się za drzwiami


a może tam po prostu mieszka


 


nieustannie


dalej dalej 


chodź

