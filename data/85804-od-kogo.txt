





niebieskie dno basenu


gra cieni i żyłki wolframu


wiele lat


spod powierzchni obserwuję


jak woda go wypluwa


najpierw schodzą się kręgi


zrasta korona kropel


i chude ciało


wygięte jak łosoś


mknie do góry


            brudnymi stopami


śmiech nawinięty na palce


aaaruh !


na wysokie 


najwyższe piętro


na zachwyt dziewczyn


przez c dwukreślne


 


widziałem go niedawno


na przepustce


mówią dostał piętnaście lat


które
 




 

