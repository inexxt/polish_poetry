

Zakrywam twarz płótnem,
jego faktura gęsta i lepka
jak spóźniona godzina
oddechu nocy i burzy,
piorunem i grzmotem
wnika w moje wargi.
Niebo wystrzeliło krwią
chowając pod skrzydłami
resztki promieni słońca
gasnącego szarością
moją miłość zmywa
dusza księżyca i gwiazdy
Opada na nią 
ciężkością twojego ciała
Opada we mnie szybkością rozkoszy
krótkiej jak jej smak
kwaśny
nabrzmiały ciemnym świtem.

