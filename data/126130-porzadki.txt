

"Porządki"


 


Proszę bardzo


Niech ktoś przyjdzie i zrobi


porządek w mojej głowie


 


Uprasuje poglądy


Posegreguje spostrzeżenia


Odnajdzie odpowiedzi


Poukłada dylematy i pozbiera porozwalane myśli


 


Przepierze wątpliwości 


Znajdzie miejsce dla wiary


Wyrzuci co zbyteczne


naleciałości z mass-mediów i pop-kultury


 


Przyporządkuje wieszak


abym mógł się elegancko


powiesić

