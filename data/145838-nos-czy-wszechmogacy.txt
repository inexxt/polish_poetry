

W konsekwencji ostatnich – bardzo smutnych wydarzeń w moim życiu – zastanawiałem się pewnego wieczoru nad tym, kim lub czym jest mój bóg.
  
Przypomniałem sobie greckie (Anaksagoras) rozumienie 
Noûs.
  
Noûs
 (
duch, rozsądek, intelekt, rozum,
) – jako siła przenikająca i kształtująca wszechświat, jako istota tego świata. 
Noûs
 zdaniem starożytnego filozofa odpowiedzialny był za powstanie 
kosmosu
 (uporządkowana i harmonijny system) z pierwotnego 
chaosu
 (oznacza „otwartą pustkę”, według greków: pierwotny stan egzystencji). 
Noûs
 jako 
umysł
 lub jako 
powód
. Jako 
umysł
, bo rozumnie rozmieścił wszystkie rzeczy w ich właściwej kolejności i określonym porządku i jako 
powód, bo
 wprawił je w ruch i nadal nad nimi sprawuję rozumną kontrolę. To, co się dzieję w życiu tak dziać się musi, bo to wynik działania tej rozumnej myśli. Nie pytamy, dlaczego tak a nie inaczej wygląda porządek rzeczy, gdyż został on ustanowiony przez
 Noûs
 – po prostu „tak być musi, tak musi być”. Jest odpowiedzialny za ruch, który będzie trwał w nieskończoność, – czyli w konsekwencji tej wykładni – jest motorem energii w 
kosmosie 
(we wszechświecie). 
Wszechmogący 
(w religii chrześcijańskiej) sprawia mi wiele kłopotów w Jego rozumieniu. Przychodzą mi na myśl pewne dwa paradoksy (tj.: myśli sprzeczne wewnętrznie) np.: „doskonale sprawiedliwy 
Bóg
 musi wymierzyć karę za grzech człowieka, z drugiej zaś strony przed wymierzeniem kary powstrzymuje 
Boga 
doskonała miłość” (
Bóg
 miłosierny w 
Nowym Testamencie
). Inny jeszcze paradoks jest taki:, jeśli podstawowym prawem w chrześcijaństwie jest przykazanie miłości 
Boga
 oraz bliźnich (nawet nieprzyjaciół) i wzajemnego miłowania, to w świetle wydarzeń, które zaistniały w moim życiu – przykazanie to, jeśli już wychodzi od 
Boga
 w wyniku nieskończonej miłości nie może objawiać się za pomocą negatywnych faktów (skutków w moim życiu). Kochający 
Bóg
 zsyła je jako kara za grzechy. Paradoksem jest tutaj to, że owe wydarzenia, bardzo bolesne wydarzenia – są wynikiem lub mają być wynikiem miłości bożej. Jeśli przyjmę, że bogiem moim jest 
Noûs
 i że On kieruje moim życiem, to nie mam prawa pytać i mieć pretensje o to, jakie fakty i dlaczego zachodzą w moim życiu, ponieważ są one konsekwencją porządku ustanowionego przez 
Noûs. 
Nie ma tutaj miejsca na 
miłość, karę
 i 
miłosierdzie 
w interpretacji chrześcijańskiej. Jest tylko 
Amor Fati
 tak jak rozumieli go grecy (
miłość losu
 – przyjęcie wydarzeń takimi, jakimi są i występują w życiu, bez uciekania się do wykładni „kary” i „nagrody”). Według greckiego rozumienia tego pojęcia wszystko to, co dzieje się w naszym życiu, w tym wszelkie bolesne wydarzenia (cierpienia, choroby…), należy uznać za dobre, bo zachodzą w wyniku konieczności a nie – jak w rozumieniu chrześcijańskim, – jako boska interwencja i osąd boży. 
 
Noûs 
nie osądza i karze,
  
Noûs 
reguluje, organizuje, kieruje, daje początek, jest ruchem i energią. Interpretując ostatnie fakty zachodzące moim życiu skłaniam się do przyjęcia 
Noûs, jako
 mojego boga… Bo jeśli cieszyć mam się z mojego losu i mam go przyjąć takim, jakim jest (to znaczy, jako miłość do wszystkich doświadczeń życiowych), to nie dlatego, że jest on wynikiem osądu osobowego 
Boga 
(„nagroda” i „kara”) i jego ewentualnego „miłosierdzia”, lecz tylko, jako „rozumna konieczność”, sam w sobie powód, powód dla samego siebie i dla własnego życia. W ten sposób nie muszę już patrzeć na 
Boga
, by doszukiwać się w Jego działaniu powodów pewnych zdarzeń losowych, zmieniam tym samym postawę wobec życia i losu. 




 

