

Dotykam chmur...


Wznoszę się


I widzę świat z lotu ptaka.


Potoki krwi,


Wzgórza ciał,


Nieme akty dobroci.


Krzyki nienawiści


I podszepty wiary...


A ja dotykam chmur


I połykam kolejny kęs nieba.


A tam


W oddali,


Dziecko podnosi ręce ku niebu


Roniąc ciche łzy


I łaknąc ciepła.


Daleko, za tonią morską


Krzyczy głód i bieda.


A ja tu szyję kreację


Ze złocistych promieni.


Ja tańczę z wiatrem,


Całowana przez 


Deszcz...


Gdzieś kula przebija ciało.


Gdzieś łamie się nastoletnie serce.


Gdzieś fiolka tabletek wypada z ręki...


Dotykam chmur...


Jestem w szczęśliwość obleczona,


Okalana przez śpiewy anielskie.


Opuściłam ten świat.


Pozostało po mnie wspomnienie.


Kruche jak uczucia ludzkie.


Wzniosłam cierpienie ku niebu.


A teraz patrzę z daleka i widzę błędy.


Widzę tych ludzi i ich upadki.


Dotykam chmur


I kropli krwi na skroni ziemskiej.

