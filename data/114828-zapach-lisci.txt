

Myśląc o Tobie 
zbliżam twarz do bukietu z liści klonu 
ich czerwień opromienia moje policzki 
intensywny zapach odurza 
gdy wdycham go przymykając powieki 
myślę o Tobie 
budzi się jesienna melancholia 
spoglądam spod rzęs 
na kolorowe w oddali chmury 
słonecznie mi dziś na duchu 
przed oczami mam obraz na podobieństwo… 
nieodwracalnie wkrada się 
do strudzonego serca jesień 
i Twoja ciągła obecność 

