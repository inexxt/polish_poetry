

Dużo się działo różnych rzeczy,


Dużo się działo zmian różnych w nas.


Nikt temu chyba nie zaprzeczy,


Że tak to bywa co jakiś czas.


Stałyśmy się obie trochę inne,


Czas nas obydwie nieco zmienił


I obie nie jesteśmy winne,


Że te kontakty trochę przysnęły.


Ja się już stałam prawie dorosła,


Ty mnie traktujesz trochę inaczej.


Ja z mojej niegrzeczności wyrosłam,


A Ty przestałaś mi to tłumaczyć.


To się nazywa chyba dojrzałość.


Czas nas pozmieniał, zmienił mnie:


Już nie rozmawiasz z dziewczynką małą,


Ja już dorosnąć nie staram się.


Do Ciebie ja też mam inny stosunek.


Przestałam grymasić jak małe dzieci,


Obrałam troszeczkę inny kierunek,


Już trochę inna gwiazda mi świeci.


Ty się zrobiłaś poważniejsza,


Tak jakbyś teraz poznała życie.


Jak zawsze jesteś uśmiechnięta,


Ale też o czymś marzysz skrycie.


O Tobie potrafię już trochę powiedzieć,


Choć w sumie nie wiem, co się zmieniło,


Lecz kiedy tak sobie mówię do Ciebie,


To mi się wydaje, że jest Ci miło.


Ja nie wiem, kiedy to wszystko się stało.


Nie wiem dlaczego i nie wiem jak.


Nie wiem na ile się pozmieniało,


A czy w ogóle – powiem, że tak.


Może Ty tego nie widzisz sama,


Może Ty myślisz, że jest jak było,


Ja jednak będę przy swoim stała – 


Bo jestem pewna - coś się zmieniło.


Pamiętasz kiedy się poznałyśmy:


To było zimą i padał śnieg.


Gdy po raz pierwszy rozmawiałyśmy,


Dostrzegłam tę mądrość, co w Tobie jest.


Lecz nie wiedziałam po pierwszej rozmowie


O najważniejszej rzeczy, tej pięknej:


O dobrym serduszku które masz w sobie,


Choć tak ogromną moc mają serca.


Nie tak od razu, i dobrze to wiesz, 


Miałam tak wielki szacunek do Ciebie.


Tak, oczywiście, wtedy był też,


Ale nie taki jak prosto z Nieba.


Ciekawa jestem, czy tak od zaraz


Ty mnie choć trochę polubiłaś.


Byłam pyskatą paskudą małą,


A Ty dorosłą kobietą już byłaś.


Byłam okropna i teraz to wiem.


Najgorsze było we mnie natręctwo:


Gdy tylko mogłam, goniłam Cię


I narzucałam się tak wstrętnie.


Kiedyś mi to imponowało:


Mieć dużą, już dorosłą znajomą.


Teraz, gdy już się pozmieniało,


Patrzę dziś na to z innej strony.


A chodzi o to, mówiąc ściśle,


Że dzisiaj mi też imponuje.


Rozmawiasz ze mną, i tak myślę:


Jak koleżankę mnie traktujesz.


Czy ja już bredzę... czy zaufałaś?


Czy mi się zdaje, czy Ty mi wierzysz?


Nie zdaje mi się, że to jest mało,


Gdy w jakiś sposób Ktoś mi się zwierza.


Więc to powtórzę, choć chyba już wiesz:


Jeżeli ufasz, możesz powiedzieć,


Więc powiedz mi wszystko... jeżeli chcesz,


Bo nigdy się na mnie nie zawiedziesz.

