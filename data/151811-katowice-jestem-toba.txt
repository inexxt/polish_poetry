

KATOWICE. JESTEM TOBĄ.


 


Znowu do Ciebie wracam.


Myślami znajduję Cię w cudownie


zakurzonych rozmowach. Kawałek 


życia. Chwilowe drżenie rąk by 


potem wszystko było dobrze.


 


Tęsknota wbija się we mnie


zielonością drzew. M a j   dużymi


krokami wchodzi po klatkach


schodowych, zaglądając pod


sukienki wszystkim gotowym


na wszystko dziewczynom.


 


Między mną a dziurą w chodniku


dwa metry obojętności, zimnego


potu, złowrogiej myśli.


Tory płaczą, uginają się


pod ciężarem maszyny.


 


Gdzie jadą te wszystkie tramwaje


po brzegi wypchane rozpaczą?


Bardzo mi pomogłeś ostatniej nocy,


kiedy zachwycona swoją bezradnością


umierałam w Lao Che.


 


Dobrze jest znowu łapać się życia,


nie dać przestrzelić się wiatrem,


panować nad brudnymi dworcami.


Patrzę. Gdziekolwiek. Nieznane


i nieuczesane    T y    w moim sercu.


 


Zalewam Twoją nieobecność piwem.


Już mi lepiej. W ręce ściskam 


bardzmo mocno papierosa,


bardzo mocno tęsknię. 

