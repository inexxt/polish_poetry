

Zapytam kiedyś ciszy, dlaczego milczała.


Zapytam powietrza, dlaczego istniało.


Zapytam serca, dlaczego czuło...


Rozdarłeś nożem obojętności sklepienie ducha mego.


Cisza milczy... 


A wiedziała, jak skończy się ta historia...


Błądzę we mgle.


Powietrze nadal istnieje...


Mimo swej wiedzy, bez końca darzyło mnie swym tchnieniem.


Wolałabym raczej nie oddychać, niż czuć.


Czuć pogardę. Czuć chłód. Czuć... nie, ja już nic nie czuję...


Zapytam kiedyś serca, dlaczego czuło...


A ono krzyknie z rozpaczą,


Tak jak krzyczy i teraz.


Jak krzyczało wtedy.


Jak krzyczy co noc... 

