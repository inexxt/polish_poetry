

ROMANIA 


Widziałam całe osiedla 


z oknami jak w tramwajach starej marki 


(jeśli tramwaje mają marki) 


takie z obrzydliwą czarną uszczelką 


zaokrąglone w rogach 


na drzwiach WC nie było trójkąta i kółka 


które ogólnie nawet najstarszym się mylą 


tylko but i but na obcasie 


Suceava 


Na dworcu z pociągami odprawiano 


ślub Cyganki maksymalnie trzynastoletniej 


w pożółkłym welonie z fajką w ustach 


kurtką dzinsową i kozakami 


jakby wyciętymi z drzwi toalety 


małżonek w stylowym żółtym dresie z napisem 'Brazil' 


trzymał dziecko w kocu 


wokół nich gromada starych kobiet w długich kiecach


 w skarpetach i klapkach z obowiązkową fajką w palcach 


coś wyliczały 


ilość pozostałych papierosów w paczce? 


Cluj 


W dolinie rosły wysokie czarne łyse drzewa t


ak ze widać było to co dalej wyżej 


miasto wyglądało jakby wyrastało na drzewach 


jakby to były gniazda nielotnych ptaków 


Dziadek który mieszkał w jednym z tych gniazd nie rozumiał 


że nie rozumiemy jego języka opowieści i żartów 


rano dwa świeżo złapane szczury zalał wrzątkiem 


piszczały przeraźliwie przekazywały pozostałym 


że trzeba stąd uciekać 


Bran 

