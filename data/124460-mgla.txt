
        za blisko mi do ciebie żeby cię dosięgnąć
kreska twej twarzy niezgrabnie się mąci
kołyszą się słowa w niebarwnym eterze
półtrwając krzemowy ułamek z klepsydry
bledniesz z szaleńczą prędkością kosmosu
wyciągasz mi z włosów drobne kosmyki
Nie krzyczę Tylko nie moja romantyczność
z oschłością betonu nie mówiąc nazywasz
kobietą obyczajów ciężkich do zniesienia
w jednym bucie i brudnej sukience
ze wstydem patrzę jak słodko
śmieję się z siebie z rozpaczą
gdy bosą dłonią
ślizgam się po tafli twojej twarzy
zostawiam linie palców na srebrnym szkle
    