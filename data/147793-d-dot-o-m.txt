
        Wędrując bo bieszczadzkich szlakach można znaleźć malutkie łemkowskie cmentarze, zagubione pomiędzy ścieżkami.
Nie znajdzie się tam marmurowych grobowców i wystawnych ołtarzy. Nierzadko są to trzy groby obok siebie.
Jednak czar bijący od ziemnych mogiłek jest zniewalający...w takich miejscach naprawdę można
"spoczywać w spokoju".
Dobry wieczór Łemkowie
śpicie tak cicho
pod zieloną pierzynką darni
Floryanie...
Izydorze...
Mario...
Krzyż trójramienny
jak podgłówek znaczy miejsce
gdzie skłoniliście głowy
Nie zapalę dla was znicza
przecież nie trzeba
świecą wam Wszystkie gwiazdy
A z tego miejsca gwiazd 
można dotknąć dłonią
I tylko dym z bukowych liści
śpiewa  wam "Wieczne Odpoczywanie"
w ten Dzień Wszystkich Świętych
    