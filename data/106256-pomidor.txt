
        O! niewypowiedziana poezjo! 
zaklęta w krojeniu pomidora! 
ileż w tobie jest niewysłowionej 
stwórczej mocy! ileż życia w soku! 
ileż prawdy o człowieku kryją 
umazane lepkim miąższem palce! 
ileż słodyczy w kwaśnych akordach 
zieloności twojej i czerwieni! 
ile jeszcze? ile jeszcze wielkich? 
ile jeszcze małych pachnących słów 
pomidorze? owocnych przemyśleń? 
tyle pomidorze, ile jeszcze 
chwil spędzimy razem dyskutując 
o małych i wielkich sprawach świata.
    