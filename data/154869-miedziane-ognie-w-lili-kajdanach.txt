
        Jak żagiel w gniewnych powiewach
rozpościeram się białym trzepoczącym płótnem
moczę koniuszki stóp w piasku
prując złote hafty na czerwonym płótnie nieba
ognie miedzianych loków skułam w lilii kajdany
one niepokornie krzyczą kontrastem
wijąc się bluszczem otaczają kielichy kwiatów
płomienne boa dusiciele
nie mogę już znieść czekania na Ciebie
Jestem wciąż uwięziona kochany,
zabawiam się tkactwem i zdobnictwem
tętent głuchych uderzeń dudni przez step
spękany spiekotą suszy
zasuszone róże kaleczą stopy
skóra przybiera fakturę pergaminu
skwar wypala oczy
cała opleciona cieniutkimi nićmi
kreślę patykiem plan podboju świata
dotknij Zefirze spalonego karku
pogładź zlodowaciałą dłonią
roztopię Twoją zatwardziałość
tylko powieź mnie szklanym rydwanem po niebie
oderwij od gorejącego piachu
    