







śp. Pawłowi






 







bo wieczność zawsze jeździ
 na gapę, w obydwie strony
 przepełnionym- bezwolnością myśli
 anonimowych pasażerów- autobusem
 
 a kiedy autobus się nie zatrzyma,
 tak zwyczajnie, bo z przepełnienia,
 wsiada do pociągu, co porusza się
 torem spojrzeń na drugiego człowieka
 
 a gdy znużona podróżą pragnie
 odpocząć, przysiada cicho napisanym na
 grobie słowem i nawet skrapla się 
 czasem, pomiędzy syntezą naszych
 ludzkich modlitewnych rozmyślań
 
 wtedy można jej dotknąć
 wilgocią zamyślonych oczu
 i wtulic w przestrzeń zapłakanych
 dłoni-
    