
        Długich, mroźnych nocy przeraźliwa trwoga
straszny duszy niepokój, ciała niespełnienie
i drogi białe na których księżycowe cienie
dziko pląsają w obłąkańczym udawaniu Boga
Tam niemoc nieistnienia, wzniosłość udawana
miesza się w brudnym ścieku zwyczajnego życia,
Tam czernią błyszczą marzenia sennego niebycia
jak starość co słabością mrozi pięść tyrana 
Tak śpi miasto tonące w czarnym atramencie, 
sen nawiedza wizjami grzechów niespełnionych!
A ja płynę przez przestrzeń - obcy, oddalony,
by nad miastem przelecieć i zniknąć w odmęcie.
Chcę tułać się drogami, gdzie wizje, majaki,
nabierają barwy, kształtu, realności,
i w tym zimnym pustkowiu, odpoczną me kości,
nim wiosną znowu ruszę w podróż do Itaki.
    