

Witaj dzień

 




ściągając słowa do wypowiedzenia


uczysz jak wypowiadać


kocha
  
M


myślę że za bardzo mocno


próbujesz barwić życie kolorem


językiem oczyszczam dzień


i noc bez Niemena




 


do następnego śniegu

 




dziś spadł pierwszy śnieg


w metropolis się skończyło


szukanie w urzędzie miłości


spadł pierwszy śnieg


kiedy ja kontra ja


leżę 18 listopada 2008


na tarczy tarczy




 


rzecz życia

 




a jednak


wychłodzone wsparcie ciała


oddycha i się rozwija


25 listopada 2008


kocham się i rysuję światło 




 


z samym sobą

 




dlaczego z samym sobą


dlaczego to robisz z samym sobą


mogę wypić z tobą kawę


oczywiście że


28 listopada 2008




 


zachorowałam

 




kiedy wyciąłeś rękę z papieru


i pokazałeś przejście z pokoju na korytarz


rzuciłam okiem na Drugie Zabicie Psa


i wesołe miasteczko przy Mózgu


11 grudnia 2008 poczułam


zapalenie serca




 


jednak M

 




kocha M


więc wraca


ponieważ kocha M i ciszę


gdy ktoś stuka tragicznie czerwonymi obcasami


słyszy szelest 


a głowa boli gdy pada deszcz


a kałuże coraz głębsze


bo kocha M


więc nie mogę kochać się!




 


Żegnaj dzień

 




płaszcz kłótni godzenia nas nami bez nas


zazębia nogi języki w cappuccino bez nas


spojrzenia! na czas


dlatego lepiej zapomnij


co za krzyk i płacz i płaszcz


12 grudnia 2008


telefon od M na dobranoc




 

