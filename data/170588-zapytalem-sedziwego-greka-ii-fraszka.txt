



 


 


jak zawsze chciałem starym zwyczajem


poczuć znów w skroniach  chłód ranny w gaju


zadać pytanie egzystencjalne –


podziwiać piękno wschodzącej jutrzni 
 


w słonecznych plantach wśród oleandrów.


 


zobaczyć białą parę łabędzi


o złotych oczach i sercu gołębim


gdzie fale potoku rwą się i pędzą


pośród cyprysów i skalnych zrębów.


 


chcę się dowiedzieć rzeczy ostatniej


co warunkuje los ludzkiego bytu


gdy się zbliżyłem do  Greka (krwi bratniej)


gdzie mądrość ducha u podstaw zaszczytu


niezmiennie stoi.


 


czym jest śmierć wieczna? zadałem  pytanie


odbite  echem mistrza Stagiryty


i doświadczeniem spod miasta Troi.




TO  BRAK


MOŻLIWOŚCI UCZESTNICZENIA  W  DOBRU.


 


stary Grek odrzekł  na powitanie


z lekkim uśmiechem myślą przybity.


 


 


 


 


27.01.2011 14:22

