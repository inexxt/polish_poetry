

 


 


przed domem kamień


co spadł z serca


teraz taka lekka


za rękę trzyma skarb za życiową odwagę


drepczą małe stupki duże stupki


do sklepu po mleko fajki i bułki


lekka królowa i służka na zamku


kolekcjonera pudełek po zapałkach


 


pamiętasz


nie musieliśmy udawać kobiety i mężczyzny


bez makijaży farbowanych włosów


bez pierścieni i noży przy boku


jak dzieci skąpane w słońcu łąki


nadzy i prawdziwi ciężcy od miłości


 


ja kiedyś tam wrócę nad jezioro


położę się z głową lekką w lesie


wśród brzózek

