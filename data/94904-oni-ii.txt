

Idą –


Nieczuli na dotyk,


Na słowa


Na muzykę,


Na wiatr nieczuli.


Idą równo, szeregiem.


Zakuci w kajdany lat


Pełnych marzeń i dążeń


Co miały się spełnić.


 

 




Idą –


Odziani w łachmany.


Poszarpane przez czas, pełny


Beznadziei przemijania.


Idą –


Dusze ich drżą na zimnie


Życia. Drżą,


Z braku ciepłego okrycia,


            
Ciepłych słów.


            
Ciepłego oddechu.


            
Śmiechu.


            
Beztroski.


 

 




Twarze ich są przemęczone,


Szare od niepamięci,


Pełne bruzd i zmarszczeń –


            
Od lęków.


            
Od bólów.


            
Od wspomnień.


            
Co duszą zawładnęły.


Jedynie w oczach,


Gdzieś w głębi


Na dnie –


Czasem iskra zabłyśnie.


Nadziei? 


 

 




Idą –


Przez ich wieczność.


Bez skarg,


Bez żalów.


Idą, ci oni,


Nam nieznani,


W samotni kręgu.

