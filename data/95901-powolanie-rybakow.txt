

           


Obraz przed szybą


                        wściekle krystaliczny


i wycieraczki nie nadążają


kątem oka niebieskie tablice


kilometr do zjazdu


Widzieć szczegóły


drganie obrotomierza 


kurz na zestawie głośno milczącym


mój głos jest słaby


słuch nieszkolony


pies i gramofon


głos


strażnicy podnoszą głos


ujadanie niesie się po wodzie


pięćset metrów do zjazdu


Są różne techniki


od powolnego zwrotu


                        dryfowania do brzegu


w równy takt migacza


po wyplucie z nurtu


kiedy wszystko jest


już ? już teraz ?


sto metrów do zjazdu


Roboty na drodze


                        zwężenie gardła


pachołki jak boje


zanurzone w połowie


taśma błysk sieci


pod asfaltem


pod lodem




 


 






 


 

