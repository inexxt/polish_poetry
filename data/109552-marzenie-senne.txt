

„Marzenie Senne”


 


Snu mgiełeczka w swych perełeczkach


Niesie senne marzenie o Aniele,


Które kroplą spocznie na Twym ciele.


Rosą powieki zmęczone pokryje spragnione,


Tajemnicy o Niej.


 


Dźwięk ucichnie,


Obraz zniknie,


Zapach wiatr rozwieje,


A Ty doświadczysz jej


Nie zmysłów upojeniem


Lecz metafizycznym westchnieniem.


 


Nie potrwa to długo.


Wieczność jest krótka.


I obudzisz się zroszony tajemnicą,


Której odkryć rad byłeś lecz nie odkryłeś,


Anioła mgły sennej.


 


Z pośpiechem znów zaśniesz,


A historia mgły Anioła


Dotknie Cię, budząc o poranku,


Byś za dnia zachował ją w sercu.

