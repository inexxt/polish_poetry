

Ciągle pamiętam
drewniane karabiny i te dni, 



kiedy granicę
wszechświata wyznaczał skraj lasu.


Nie istniał wtedy żaden
Wielki wybuch,


ani fizyka kwantowa teorii
super strun.


Niezliczone ilości
wielowymiarowych wszechświatów 



były bez znaczenia, jak
bez znaczenia są te wszystkie próby 



rzucania samym sobą o
własne doświadczenie.


Świat był jeden,
niepodzielny i dobry.


Dziś, tak jak wtedy, w
kałużach umiera deszcz


przyłapany bladym świtem
i twarz odbita


i świadomość czasu,
który tak jak ziemia


potrzebuje mogił do
życia. 


