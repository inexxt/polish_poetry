

rzekę wyłożoną kamieniami okrasza lód 
jeszcze nie zmrożony nocnym wiatrem 
pozostań na przybrzeżu, poczekaj 
pozostać taką 
niedokończoną w cudzie 
wyrzeźbisz dłońmi zbocza 
na diament idealnych kształtów 
obcego świata nie usłyszę 
będę kaleczyć stopę o późną jesień 
rozrzucone ogrody kasztanów 
liście wypalone zmiennym tętnem deszczu 
trawy zmieniają wiązki zapachów 
zmierzchy zaczynają się o różnych porach 

