
        otrzymał nazwę przez pomyłkę 
choć w wielkim stopniu od niej zależał 
przyłapano skarłowaciały obiekt 
o koślawych kształtach 
z nierówno rozmieszczonymi płucami 
krzywy kręgosłup wyznaczał kształt ramion 
oczy miał pomarańczowe 
w ich  środku występowała burza piaskowa 
zasłaniająca rozszerzające źrenice 
czy tajemnicą jest czy nie 
na imię miał Stanisław 
tak pospolicie 
zalaliśmy go cementem 
zrobiliśmy komiczny makijaż 
dumnie nadaliśmy imię Gnom 
mieszka w ogródku przy skalniaku 
pod postacią kamiennego krasnala 
i zajmuje tylko kawałek powierzchni 

