

Autobiografia
 
 
Okłamano mnie,
 
 Znów zatańczę sam
 nad przepaścią bezdenną.
 Postraszę wasze oczy
 Nieporadnością własnych nóg
 
 Rozłożyć ręce szeroko,
 Patrzyć w dół i w górę,
 Dotknąć nieba dna
 stojąc na ziemi szczycie
 Zatopić się w marzeniach
 Serca swego urojeniach
 Zachwiać się nad przepaścią
 Odbyć udawaną podróż w dół
 
 Niczego nie będzie żal !
 
 Miałem być szczęśliwy,
 Płakać i śmiać sie przy wódce
 Czule dotykać i całować Twe usta
 Miało nie być żadnego końca
 Marzenia miały się spełnić
 Zniknąć miała granica snu
 miało być przepięknie
 
 Nigdy tak nie było !
 
 Podróżując przez las kłamstw
 niejednokrotnie zmieszałem twarz z błotem
 Ciągle gubiłem się wśród drzew
 Które co chwilę inaczej mi radziły.
 Wicher czule pieścił me włosy
 z których spływał syf i brud.
 Słaniając się na nogach
 w końcu kolejny raz upadłem
 
 Przejrzałem na oczy !
 
 Chyba lepiej było się nie urodzić,
 Nie widzieć tego wszystkiego,
 Nie kochać, nie nienawidzić
 Nie śmiać się, nie ronić łez
 Nie zostać odrzuconym
 za życie we własnym świecie
 
 Podjęli decyzje za mnie dając mi życie
 
 Zapłaciłem karą za swe urojenia
 Skazany na samotne rozmyślania
 Lęk stłumiła wielka wiara
 Strach już dawno wyszedł ze mnie
 Zrozumiałem wiele
 lecz ciągle świata nie pojmuje
 
 Przyjąłem ich dar
 lecz wykorzystam życie po swojemu
 twardo stąpając po drogach swych ideałów

