

CNOTLIWY

Chyba w dzień przechodni
oczy wlepię w chodnik
i jeszcze najlepiej
zatkam sobie nos.
Aby udowodnić
kształtom Twoich spodni
że ich nie zaczepię
Nawet i o włos.

Dawno już nie zerkam
we dnie zza okienka,
bo panienkę z bliska
widzę ciągle z nim.
W nocy zaś się lękam
bo Twoja łazienka
w twarzy mej wyciska
serię głupich min.

I niech Cię nie dziwi
że w necie i w TV
Szumne ulicznice
A ja taki cham:
Nic mnie nie roztkliwi
Gdy obieram kiwi,
Albo jajecznicę
Smażę sobie sam.

Stłumię swe rozkosze:
w tłumie stóp w pończosze
swe kalosze wdzieję
z torbą pełną snów.
Jestem listonoszem
Listy puste noszę
Tylko gdzie podzieję 
Głowę z lasem słów?

Ja Cię mam już dosyć - 
pas przewiążę, oczy,
wszystko sobie zatkam!
By być jak ten ptak!
Ale pewnie w nocy
Znów się napatoczy
Senna nastolatka
Co ma na mnie hak.

10/11.04.2010r.

