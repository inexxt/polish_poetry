

w słodkiej ciszy cię zamknę 
wzruszenia położę daleko 
wysoko poza sobą poza zasięgiem ramienia 
delikatny jedwab dotyku zapomnę 
głębię twoich źrenic w sobie zgaszę 
nie wolno mi rozbudzić gorejących zmysłów... 
poczuć nagłej tęsknoty za szeptem 
prześliczne emocje schowam głęboko głęboko 
na co zdadzą się wątpliwości? rozterki? 
znasz odpowiedź lepiej ode mnie 

