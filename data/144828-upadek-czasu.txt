

Wyobraź sobie czas.


Nie ten, którego nie zdążyłeś zauważyć.


Nie ten, który podnosi cię z fotela w euforii oczekiwania.


Nie ten twój, którym suszysz ból.


   


Czas istnieje. Stoi obok, najmarniejszy apatryda we wszechświecie.


Czas jest opuszczony. Często płacze, kiedy żąda się, żeby już minął.


Powszechnie pożądany, niczyj, upadł bardzo nisko.


Czas nie kłamie, nie zaciera, nie łagodzi.


To rozkapryszeni wmawiają mu nierzetelność.


Czas upadł bardzo nisko. Skomle o uwagę, błaga, nie chce przeminąć;


Mocniej, niż sami ludzie.


Bo czas pokochano tylko raz. Na początku.


Czas był wtedy potężny, nieskończony, obecny.


Teraz czas to tylko łachman rzeczywistości.


    


A przecież rzeczywistość wzięła początek z czasem.


Duch, materia i czas - trójprzyczyna bytu.


Gdzie duch z materią, tam czas nie skorzysta.


Teraz zostały mu tylko góry do zabawy. Może je przenosić nawet w koniec świata.


A w ludziach niech patrzy tylko ślepych tropicieli.

