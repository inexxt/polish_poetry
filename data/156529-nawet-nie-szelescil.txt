

Otępionym wzrokiem utkwionym w suficie
szukałam rozgrzeszenia dla moich myśli
Wychodziłam na balkon palić kolejne 
duszące papierosy nadal nie zwracając
na niego uwagi
A on z dziecięcą naiwnością wciąż
pytał dlaczego mam taki zły wzrok
[nie czuł cicho nadchodzącej katastrofy]
Dla świętego spokoju odpowiadałam, że
denerwuje się słońcem, które gryzie mnie
w rzęsy

Gdy on opowiadał mi o tym jak mnie kocha
zamykałam oczy żeby zobaczyć Ciebie
[tęsknota nie wybiera dobrych momentów]
Jego słowa nie pachniały moją epoką
Nie był pastelowym liściem, którym się
zachwycałam podczas spaceru

Nawet nie szeleścił gdy go deptałam

Przestałam sobie wmawiać, że bez niego
nie będę umiała oddychać
I tak się nim dusiłam- do tlenu było mu daleko

Odeszłam wciskając mu w dłoń kilka wspomnień
działających jak leki nasenne
[samotne noce trzeba zabijać]
Muszę wybaczyć sobie, że Cię skrzywdziłam
będąc z nim

Jestem na etapie patrzenia sobie w oczy 
bez wyrzutów

