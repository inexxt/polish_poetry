
        Kiedyś świat kusił oczywistością
był doskonale prosty
nawet w swojej bezczelnej nieskończoności
która wydawała się kiepską plotką
Kiedyś nie istniały granice
bo nie było rzeczy, której nie objełabym umysłem 
byłam okrutna i łaskawa zarazem
Byłam
 - A dziś?
- Dziś ...
Nic nie pamiętam 
Zgubiłam się 
w ułamkach uczuć, niedokończonych spraw,  w niedoskonałości, 
w rozpaczy, nocą, po ciemku i zawsze we śnie, 
powracam czasem do historii, 
która pewnie nigdy się nie wydarzyła
jak nie wydarzyłam się ja
    