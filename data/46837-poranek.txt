

Poranki są najgorsze ... Śpisz sobie w najlepsze, a tu nagle zaczyna 
dzwonić budzik i wyrywa Ci kawałek umysłu. Ty jeszcze we śnie, ze swoimi 
marzeniami, a za kołdrę ciągnie brudna rzeczywistość i wydziera Ci się do 
ucha natarczywym dzwonkiem. Mówisz sobie, że pośpisz jeszcze tylko 5 
minut ... Ale ta chwila przeciąga się w nieskończoność. Znów wpadasz w 
objęcia snu i odpływasz w krainę beztroski, gdzie wszystko jest możliwe. 
Mógłbyś tak leżeć do południa nieświadomy niczego, co się dzieje wokół 
Ciebie, ale zaraz brutalne ramię potrząsa Tobą i krzyczy, że spóźniłeś się 
do szkoły, albo do pracy. W panice biegasz po domu, bo czas nie 
zamierza zwolnić swojego rytmu. Do tego wszystkiego śmieje się z Ciebie, 
kiedy nie patrzysz ... Wszystko się zmienia, kiedy już wyjdziesz z domu i 
odetchniesz świeżym powietrzem pełną piersią. Od razu świat wydaje Ci 
się piękniejszy ...

