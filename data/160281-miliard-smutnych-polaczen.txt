

te dni właśnie stały się gorsze
 wydłużają się z czasem milczenia telefonu
 pierwsza wyciągam rękę
 ale w połowie drogi przypominam sobie
 że nie ma do kogo nawet
 bez słów 
 
 coraz częściej próby kostiumowe
 własnego odejścia na cudzych
 pogrzebach wybieram sobie kwiaty
 i ostatnie słowa
 
 podejrzewam jednak że będzie to coś
 zupełnie głupiego
 a byli znajomi przyniosą mi
 spóźnione prezenty urodzinowe
 jak gdyby nigdy nic

