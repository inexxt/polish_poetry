
         ------------------------------
-------------------------------
Łagodna dolino
 W twoim przedświcie
blask słońca nie zaszedł a
nowy już idzie.
  Tu srebrne buki
stoją oszronione
i kwiaty polne
całują się z głogiem
  Na krwi wyrosłaś 
przelanej przez lata
na wojnach, zajazdach
gdzie brat zdradzał brata
   Tu zasnę spokojnie 
w twych czułych ramionach
zamknij się nade mną
w łagodnych zagonach
  
   Odszedłem od świata
od nieba z betonu
od myśli stalowych 
od słów elektronów
   I choć muszę wrócić
zaczynać od nowa
na korze bukowej
zostawię me słowa.
   "Pamiętać by święcić:
krzew las rozstaje
i kapliczki przydrożne
gdzie Chrystus Przystaje"
---------------------------------
---------------------------------
   Anioł przycerkiewny
z domu ukraiński
z twarzy zasmucony
.......................
   odeszli smolarze
nikt dziekciu nie dusi
nie matek z dziećmi
nie ma matki Rusi
i już nie wiadomo
kto z tych tu od zawsze
kto ledwie od wczoraj
a kto jest przejazdem
   zapuszczoną drogą 
szedłem w las bukowy
do jezior słonych
do szczytów połonin
   poznałem jeżynę
krzak polny kaliny
korę starych buków
i cierń ostrężyny
   i nie oddam tego 
za złoto jak słońce
anioł mnie poprosił
uśmiechnął się w końcu
...........................................
   nie odejdzie z cerkwi
choć jej nie podtrzyma
zostanie mu tylko 
poświęcona ziemia
--------------------------------
--------------------------------
   

