

zabieram notatnik i jadę 


do miasta zrobić kilka wierszy 


ale i tak najlepiej wychodzi mi w autobusie


 


przede mną nastolatka znana z widzenia 


uwięzieni jesteśmy na tym samym osiedlu 


pachnie jakby wyszła prosto z bębna pralki 


spotykam takie jak ona w drodze stąd dotąd 


pęcznieją przez noc a o świcie pokryte rosą 


dumnie sterczą w igliwiu poranka 


gdyby to miało znaczenie nadawałbym im imiona 


układał w koszyku i suszył na piecu 


 


dzieciakom emo wiatr wiej w bok głowy 


jakby nasłuchiwały szeptów do jednego tylko nieobciętego ucha 


chłopcy nalewają cykuty pija wódkę z red bullem 


z trampków swoich dziewczyn we fioletach i czerni 


gdyby to miało znaczenie pisałbym o tym piosenki 


 


a tak biorę notatnik 


wysiadam na pętli 


zaciskam pięści 


znów pachnie lasem

