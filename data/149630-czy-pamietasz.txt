

"Nic sie nie zmieniłaś"


Przeczytałam wczoraj na ekranie


Zatrzymując na chwilę pędzący czas


Pomiędzy płaszczem i śniadaniem


 


Otrzepałam z kurzu wspomnienia


Ile mięliśmy w tym czasie lat?


Ustawiłam na biurku rząd małych figurek


Wówczas one starczały za cały świat


 


Byliśmy młodzi, wiec także niewinni


Bawiliśmy się w życie - by sie nauczyć


Nasz brak praktyki odczuwali inni


Boleśnie, nieuchronnie - jak każde wyzwanie


 


Krokiem chwiejnym przez korytarz


Nieśmiała szkolna miłość przemykała


Destrukcyjna i dumna swą ulotnością


Śladem poprzedniczek wraz z wakacjami znikała


 


Kurtuazja, czy może wyrachowanie?


Naiwna wiara we własna pamięć?


 


Nie potrafiłam stwierdzić czytając wczoraj na ekranie


Gnana codziennych obowiązków nawałem


Słowa sklecone na poczekaniu:


"Wyglądasz tak pięknie jak w dniu, kiedy cię poznałem"

