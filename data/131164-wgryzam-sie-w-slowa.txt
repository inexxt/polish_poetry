

wgryzam się w słowa
z każdą chwilą bardziej i głębiej
ciepła posoka plami ciało
a ja wciąż bardziej i bardziej
i bardziej


przywiązany liną wspomnień
przygnieciony ciężarem smutków
masz mnie takiego jakiego
od zawsze
chciałaś


bez broni bez flagi, 
czy to czerwonej
czy to białej masz mnie. 
a ja nie mam praw


unoszony radościa skrzydła natchnienia rozkładam
twoje usta niżej i niżej
do celu dążą od moich ust zaczeły swą 
podróż
już tylko stopy me objąć możesz tak jestem wysoko
ku światłości zmierzam
wnet światłość chwyta mnie za ramię


"bilet do kontroli proszę"

