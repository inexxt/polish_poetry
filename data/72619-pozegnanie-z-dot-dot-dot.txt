

Piszę do Ciebie
List
Ostatni
Zza drzwi mnie woła
Biała Dama
Za chwilę wyjdę
By już nie wrócić
Odchodzę
Co po mnie zostanie?
Parę chwil szczęścia
W windzie pocałunek
Poranny spacer po śniegu
Na stole kawa
Paczka papierosów
Spojrzenie
Rzucone w biegu
(Trochę krwi na chodniku)
Parę setek 
W barze za rogiem
( - Znowu ktoś skoczył z dachu... )
I ludzka zaduma
( - Taki młody człowiek... )
I niemy krzyk 
W wieczornej mgle
(I numer w aktach)
I ślady walki
Nie jestem pierwszy
Ani ostatni
(Znam drogę...)
A jednak trochę się boję
I choć mnie nie ma
Ja wciąż tam stoję
(I myślę)
Spotkamy się w przyszłym życiu
(Na pewno...)
Przyjdę jak zwykle  
Wieczorem 
Zmęczony
Odgrzejesz późną kolację
(I utoniemy
 W nocy głębokiej)
A rano znowu Twoje włosy
W nieładzie sennym rozrzucone
Zostanę z Tobą
(Obiecuję...)
Będziemy razem
(Aż do końca...)
Chyba...   ...że znów nas Śmierć rozłączy...

                                  13MHz, 23.12.1994

