
        moje ciało
 będzie jeszcze śmieszniejsze
 kiedy straci swojego pana
 
 pozostanie mu na chwilę
 kilka odprysków fizjologii
 która będzie wtedy jeszcze śmieszniejsza
 
 tych, którzy z moim ciałem byli
 kiedy je miałam
 na wodzy oddechów
 przejmie największe zdziwienie
 że to ciało ich obraża
 swoim stężeniem
 w jakiejś głupiej pozycji
 i tą pospolitą martwotą
 wyśmiewa ich przyspieszone tętna
    