

 


Obok ciała rozsypali mak, żeby czyhajacy na duszę 
mogli liczyć ziarnka. Do trumny włożyli figurki 
z imionami tych, za którymi tęskniłam.
 
Poszukiwanie utraconego domu, zabrało mi sny. Miejsca
były zajęte: pod mostem, w knajpie, albo na stacji 
benzynowej. Kobieta ze straganu proponowała tarota 
i bulion, szeptała: "Przepalona żarówka nie da światła, 
nie każdego faceta nazwiesz dobrym ojcem twojej córki". 


Tak naprawdę nigdy nie miałam kontaktu z bliskimi 
krewnymi. Nie lubili morza, przerażał ich język 
i w obcym państwie zawsze zimne noce. 


Tak już pozostanie, nie pragnę nikogo; 
moje ręce błądzą po ostatnich zdjęciach - 
wszystko przemija, nawet pamięć 
o tym, że do ubrania zmarłego przypinają  
iglę. 

