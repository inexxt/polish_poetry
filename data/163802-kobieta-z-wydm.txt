

A. M

Jest taki film...
źdźbła piasku korzenie piasku
korony piasku niewyobrażalnie wysokie
z których upadek na gołą tafle piasku
na grzbiet fali piasku na bród czy na głębię piasku
grozi piaskiem pod powiekami albo błotem w gardle
rece piasku podnoszą włosy
miecz piasku odcina wiarę
piasek jest pracodawcą pracą i wynagrodzeniem
wrogiem strażnikiem bogiem i ... piaskiem
czyli wszystkim 
mózg piasku wymyśla i rozkazuje
oczy piasku obserwują tych dwoje
z których ona przyzwyczaiła się i lubi piasek
on walczy z przednią armią piasku
bo podobno był wolny nim padł ofiarą wydmy
usta piasku się śmieją i skwarem spękane
chuchają ciepłym piaskiem
gorącym żarem piasku piekielnym piaskiem
na studnię z piasku wodę z piasku i gardło
uszy piasku słyszą
receptory piasku odbierają wzrok piasku dostrzega:
on uległ przestał się buntować
tubylcy twierdzą że nie piasek począł dziecko
on że tak
piasek dumny jest piasek udowodnił męstwo
pierś piasku wypręża się po order
dzien piasku noc piasku i wiosna
epoka piasku
jest taki film
nie o japońskim naukowcu goniącym za motylami
nie o tragedii człowieka zniewolonego
w końcu to żaden portret psychologiczny piasku
jest film o kobiecie z wydm

listopad 1993

