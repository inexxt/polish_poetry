

Tu i tam mozaiki błękit
Okryty w ciepłą rosę.
Obmywam poty
Siódme, co w dzień noszą pęki
Bólów bliźnich, choć bose.
Gładzę twe stopy.
Wśród wonności płatków róży
Krąg bioder dłonią muskam.
Bramy bogini
Wysłowią dziecię co służy,
Nakarmią świat przez usta.
Warga pierś ślini.
Z cieniem świec w nikłym Edenie,
Wzdychając trudy losu,
Pory wyrosły.
W toni zmysłów ciche brzmienie,
Tajemny rytm lotosów.
Myśl wnika w kosmyk.
Siedzisz w turbanie w pled skryta,
Aż strach dotknąć, tak piękna,
Nie - gdy pożądam.
Dwa słowa chcą spaść z języka, 
Znasz - to nic w wirze tętna.
Spłyną jak woda.
2007r.

