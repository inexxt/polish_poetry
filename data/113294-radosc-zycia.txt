









Zagubiliśmy gdzieś radość życia,
pośród kartek instrukcji mądrości.
Ktoś nam usta szczelnie pozamykał,
pełne śpiewu, wierszy, miłości.
Zagubiliśmy gdzieś radość życia,
nagle zgasła w nas jej potrzeba.
Nie umiemy już sobą oddychać...
Tak ostygły nasze spojrzenia.
Nie ma wiatru w naszych plecakach,
pękających od opasłych tomów.
Kto więc wydał ten dziwny nakaz?
Zabrakło nawet gitary w domu.
Przemieszczamy się z miejsca na miejsce,
lecz to trwanie nie jest podróżą.
Tak stoimy przed ostrym zakrętem,
myśląc, że wszystko pójdzie na próżno. 
Przemieszczamy się z miejsca na miejsce, 
ale nie jest podróżą to trwanie.
Tak stoimy przed ostrym zakrętem,
bojaźliwie pytając "co dalej?"
Tylko w tafli oczu dziewczęcych,
lśni ten sam blask co przed laty.
Tylko w cieniu górskich drzew świętych,
można stać się w nadzieję bogatym. 
Więc otwórzmy zatkane nam usta,
i wypuśćmy z nich trochę wierszy.
Razem z nimi będziemy znów szukać,
takiej radości, jaką mają dzieci.
Życie jest niczym cienka gałąź, 
którą złamać chce wicher czasu.
Ona jednak przecież nie na darmo,
wciąż na świat wydaje pąki kwiatów









