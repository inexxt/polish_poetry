

może teraz nadeszła twoja kolei


by patrzeć na mnie jak odchodzę


w głąb czarnego lądu bez końca


 






może teraz ja będę w tej uprzywilejowanej


sytuacji  pierwsza powiem "żegnaj"


złamię prawa i teorie ponieważ








wiem że mi nie wolno że ty tego nie potrafisz








tutaj grawitacja daje pole do popisu


nie mniejsze niż skrzydła wyrwane


z ramion przeznaczenia (kiedy leciało


nad twoim domem tego wieczoru gdy 


cię spotkałam) jeśli nawet światło


musi tu pozostać








może teraz ty poszukasz sposobu by 


mnie stąd zabrać bo przecież wiesz


że jakkowiek daleko bym nie dobiegła


będzie za blisko ale ja mogę czekać


 






jeśli księżyc nie odbierze mi mojej jasnej strony


 




maj 2007

