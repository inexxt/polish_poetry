

Noce są chłodne


Siadają na ułamkach kaskad


 


Biała Nefretete wypełnia łzami


Ciepłe dłonie


Suche płatki jej warg


Wyśpiewują zapomniane wersety:


 


"O bogowie zamkniętego życia


Namaszczeni, władni


Dotykać echa powiekami


O meandry źrenic płynące


Strumieniami ziemi


Mgliste strzemiona ludów


Zanikają"


 


Noce są chłodne


Biała Nefretete


Otwiera ciepłe dłonie


 


Kwiaty,niebieskie dzieci


Wypływają gorącymi radościami


 


Jej mgliste oczy


 


"Kochaj mnie


jutro może nie być czasu


Na uśmiech"


 


 


 

