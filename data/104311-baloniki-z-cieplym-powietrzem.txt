

A wiesz mamo, 


że oczy to baloniki z ciepłym powietrzem? 


Ale to nie one unoszą do góry głowę, 


tylko krajobrazy spadają w dół. 


ciężkie, bo są od razu oprawione, 


ze szkłem i złoconą ramą. 


Wiesz, wczoraj rzęsa przedziurawiła mi oko, 


skurczyło się. 


mrużę i 


wydmuchuję powietrze oczodołem, 


pompuję powiekę, 


żeby naturalnie wyglądało. 


jak nikt nie widzi, 


wydłubuję paznokciami resztki 


światłoczułej substancji. 

