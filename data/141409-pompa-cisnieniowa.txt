

dlaczego...
dlaczego nauczyliście mnie języka?
daliście przyrząd upośledzony
wtłoczono powoli: skład-nia, gra-ma-ty-ka
a walec ten zabił mechanizm wrodzony


     


siedząc, muszę przytrzymać rękoma
stopę, która konwulsyjnie skacze
bo tylu emocji nie mogę wydobyć
że zamiast ustami, wychodzą... inaczej


   


jakkolwiek, gdziekolwiek, którymbądź narządem
wyrywa się na wierzch, wypływa, wypełza
a ja stoję w sobie milcząca z chomątem
i płaczem winszuję porażce zwycięstwa


        


proszę - w tym samoukiem jestem, przez błędy
proszę, wypowiedz mnie w moim imieniu
zanuż się, sięgnij, wyszeptaj mi wnętrze
na chwilę uświadom istnienie w spełnieniu

