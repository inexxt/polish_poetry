

w nagie łono kobiety


tchnął Bóg nowe życie


jeszcze słabe i niewinne


lecz z wielkim sercem


i tysiącem spraw w malutkiej głowie


wtulone głęboko w matczyne uczucia


czekało z ufnością


na swój pierwszy dzień


poza matki łonem


i wtedy matczyne uczucia


popłynęły gdzieś daleko


w łatwy i wesoły świat


i beztroskie życie


poruszyło się ciepłe łono


pod ostrzem zimnego skalpela


małe życie w panice chciało uciec


lecz matka zamknęła mu drogę


do tego co ludzie nazywają wolnością


odpadła rączka, potem nóżka


niemy krzyk rozdarł krwawe łono


w bólu i cierpieniu


gasło powoli słabe i niewinne życie


z wielkim sercem


i tysiącem spraw w malutkiej głowie


o których nigdy nie dowie się już nikt


może tylko poza Bogiem


i stanął Jezus


nad krwawym matki łonem


widząc kolejne dzieło ludzkich rąk


i stał


i stał


i stał


a z nieba powoli


spłynęła jedna mała łza...

