



W lutym albo styczniu byłam w małym parku przy Filharmonii. Puściłam ze smyczy pieska, którego wtedy miałam – Sarę. I nie wiedziałam, że za chwilę przebiegnie obok mnie taki sam seterek, tylko starszy, nie spodziewałam się, że za chwilę podejdzie do mnie jego właścicielka, a nawet w najśmielszych snach nie przypuszczałabym, że zacznie ze mną rozmawiać. Po tym, jak ów seterek, Arna, jak się później dowiedziałam, przebiegł obok mnie, pomyślałam „Czy Sara już jest taka duża, czy to jakiś inny?” Zauważyłam postać w ciemnym płaszczu, zmierzającą w moją stronę. Zadrżałam, nie z zimna, choć było naprawdę mroźno. Ta kobieta była śliczna i wyglądała na przesympatyczną, a ja byłam taka samotna... 2 dni wcześniej pokłóciłam się z przyjaciółką. Dziewczyna zapytała przyjaźnie, wskazując na Sarę:


-Ile ma to cudo? – jej głos jak najbardziej pasował do właścicielki – ciepły, aksamitny.


-Niecałe pół roku... – oczarowana uprzejmością nieznajomej poczułam miłe ciepło. Wychyliłam nosek ze swojej skorupki, ze skorupki wiecznie niezadowolonej marzycielki, która na wszystko się krzywiła, bo nikt jej nie rozumiał.


-Jak ona ma na imię? – cicho zapytałam młodej, uśmiechniętej właścicielki setera.


-Arna. A Twoja?


-Sara. Ładnie, Arna.... – uśmiechnęłam się nieśmiało. Wymieniłyśmy zaciekawione spojrzenia. Rozmawiałyśmy dość długo tego dnia.(...)


To był już czerwiec i naprawdę dość późno. Prawie dziewiąta wieczorem... Smutna, bo nie spotkałam pani Tamary, zmierzałam do wyjścia z parku. Raz jeszcze się obejrzałam. Idzie? Tak, to ona! Figlarnie przeszłam na skróty tak, że znalazłam się teraz tuż przed nią. Szłam przed siebie chwilkę, aż usłyszałam aksamitne wołanie:


-Sara!


Odwróciłam się z uśmiechem


-Dzień dobry...


-Cześć. 


Po krótkiej rozmowie nagle pani Tamara zatrzymała się.


-Wiesz co... w ogóle, to mów mi po imieniu, bo nie lubię, jak dziewczyny w Twoim wieku mówią mi „pani”.


-Ale... ja mam 12 lat...


-No to co? Tamara, tak?


-No... dobrze... fajnie. – zarumieniłam się, taka byłam szczęśliwa, prawie wtedy odleciałam na skrzydłach. Odprowadziła mnie nawet kawałek. Zapytała jeszcze:


-O której jesteś po południu?


-A, różnie.


-A o drugiej?


-Może być. Jasne.


-No, to cześć.


-Cześć... – nie byłam w stanie wymyśleć nic oryginalniejszego. Och, jakże ja byłam szczęśliwa!

