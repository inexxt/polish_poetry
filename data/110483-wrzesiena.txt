

„Wrzesień”




 




 


kropla wody mąci strumień


piórko w locie niszczy podmuch


wiatru, który istnieje


kamień psuje matkę ziemię


płomień gasi pragnienie


ognia, który żyje




 


słowo mąci pełnię prawdy


czyny niszczą głębie


serc, które nie istnieją


myśl psuje bezbronność ciał


śmierć gasi wolność


życia, które nie żyje




 


krew pulsuje w gałęziach żył


oddech wbija się w skrzynie płuc


wzrok przekracza granicę horyzontu


słuch unosi spokój wiary


dotyk ręki czyni ból


zapach kłuje komnaty nozdrzy


smak przełamuje bariery sił




 


mowa tańczy w ustach barbarzyńcy


ręka pieści zimną stal


oko szkli się łzą


plecy składają się w pokłonie zagłady


ucho zakaża język niewinności


policzek rumieni się krwią…




 


ginie słowo


giną czyny


giną myśli


ginie dotyk




 


ginie miasto




 


giną dzieci


giną dzieci…




 




 




 




 




 




 




 


Agatka – Kornelia Kucińska

 



