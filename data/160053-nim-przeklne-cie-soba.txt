

Każdym moim słowem i każdą chwilą ciszy
Wysyłam ostrzeżenie przed własną osobą
Chcesz mnie - nie wiesz czego chcesz
Ostrzegam, nim przeklnę Cię sobą

Nim wtłoczę w Ciebie słowa
Jak nieistnienie słodkie
Co każą Ci uwierzyć we mnie

Nim znajdę się przy Tobie
I stanę Twoim smutkiem
Nim w radość Twoją wejdę

Całym sercem odradzam
Chociaż wbrew sercu swemu
Moja sieć, w którą wpadasz
Sama się tka
Choć nie widzisz odcienia
Który bije spod bieli
To wiem o nim ja

Nie posiadam żadnej przejrzystej definicji
Jeżeli w ogóle jakąś posiadam
Chcesz ją ustalić i gdzieś zapisać
Mi jej nikt nie pokazał

