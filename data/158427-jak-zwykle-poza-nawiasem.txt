
        podałem (jak zwykle) za i przeciw 
urodzony w polsce 
niestety 
zwykle przeciw 
 
wykrzyknik stojący na końcu zdania 
zastępują trzema pytajnikami 
dość niezrównoważonymi psychicznie 
śmiejąc się tępej złotej polskiej młodzieży 
(jak zwykle) złośliwej i po-je-ba-nej 
prosto w kaprawe ryło 
 
chodźmy teraz do stajenki 
do jezusa i panienki 
nie zapominając zabrać taranu  
będzie na szybciej i wygodniej 
razem rozwalać drzwi 
do naszych zbuntowanych serduszek 
alkoholem, fajkami i dragami (jak zwykle) 
spotkamy się na kacu w kościele 
 
ty i on i ona 
(może jeszcze wy) 
urodziliście się za nawiasem 
w ścisłej czołówce 
przyszłych polskich intelektualistów 
pomijajmy jak najwięcej zbędnych strof 
będzie wam łatwiej żyć 
(i konsumować) 
na tym smutnym świecie 
 
tak twierdzi wasz dyrektor (drugi tata) 
mega ekstra super wybraniec 
taki  jak i wy kiedyś 
walił w akademicki kocioł 
zerkając de-lirycznie za okno 
w poszukiwaniu ulgi 
jaką bywali kopiący rowy 
koledzy z dawnych lat
    