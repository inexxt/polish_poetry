

- kiedy odejdę będę dobrym aniołem 
mówiłaś, pięcioletnia Tosiu 
gdy umierałaś sama w białej sali 
pozostawiona przez rodziców 
na łaskę lekarzy 
nikt nie trzymał Twojej małej dłoni 

przecież nie byłaś już pogodnym dzieckiem 
uśmiech pożerała Ci białaczka 

w poniedziałek speaker obiecał Ci dedykację 
spałaś przy radio, tuląc ból do poduszki 

w niedzielnej audycji zagrano balladę 
"z dedykacją dla Ciebie, Mała" 

nie doczekałaś jej, zmarłaś w czwartek 
mam nadzieję że potrafisz latać 
i spełniasz dobre sny 

nie modlę się już do Ciebie, 
Boże bez serca 
któryś jest głuchy i ślepy

