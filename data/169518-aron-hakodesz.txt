
        czasami wyglądasz niedobrze
rozłożony na ziemi
z czekaniem na butach i zmęczeniem na paznokciach
najwygodniej byłoby cię wtedy pokryć fiksatywą
jak wszystko
co wyszło spod moich pytyjskich oczu 
wyrosło z dychawicznych oddechów
czasami też wyglądasz jak święta szafa
krytycznie, prawie śmiertelnie 
stojący przy kuchennym oknie
majestatyczna rachityczność
chodź, zrobimy synagogę z miasta
będziesz newralgicznym detalem 
a ja będę udawać
papier ze słowem 
wciśnięty w twoją dłoń

