

Moje miasto jest dzisiaj wszędzie,


w mych wspomnieniach, w myślach, we śnie.


Kolorowe dachy kamienic


Roztapiają się w siwej mgle.


 


Pociemniały liście kasztanów,


w Kanoniczej zaplątał się wiatr.


Twoje włosy wilgotne są deszczem,


co powoli zmył ślady dnia.


 


Moje miasto oddycha nocą.


Stare wieże ku niebu się pną.


W zmierzchu oczach łagodnie szarych


ja staję się tobą, ty mną.


 


 

