









Tak jak deszczowa kropla
zamyka swoje istnienie
pomiędzy niebem a ziemią
w ciasnej przestrzeni kilku sekund
tak i ja chciałbym 
jaskrawą barwą mojej wędrówki
udowodnić przewagę jakości nad ilością
Tak jak orzeł szybując
nad głęboką przepaścią
mądrze korzysta z wolności 
tak i ja chciałbym 
odnaleźć siebie 
spośród tysiąca masek 
przybieranych na różne okazję 
i sprawić aby życie nie 
wydawało dźwięków
nienastrojonej gitary
Dźwięków
    pozbawionych
            sensu






 







