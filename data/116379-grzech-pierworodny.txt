

Zabrałam ze sobą z Raju kilka wspomnień 


I zasuszone pestki grzechu


A liście figowe służą mi jako zakładki do książek


On wciąż łudzi się że go kocham


Nie dopuszcza do siebie innej myśli


Lecz ja we śnie jestem z Nią


Zatrułyśmy zwykłe jabłko


Miał umrzeć lecz tylko wydawało mu się


Że zjadł owoc z tego śmiesznego Drzewa Poznania 


Potem poszedł do Boga i naopowiadał mu bzdur


A Bóg uwierzył bo było mu tak wygodnie 


Zawsze Jej nienawidził 


Więc wygnał mnie na tę jałową ziemię za granicami Raju


Czasem tylko dostanę od Niej list


Czasem uda Jej się wymknąć na kilka godzin


Zasadziłyśmy w ogrodzie kilka jabłoni


To nasz grzech pierworodny


Najcenniejsze co mamy


Wszystkie inne jabłonie z tych będą się wywodzić


I nawet gdyby legion Chrystusów zbawił świat


To w sadach ogrodach i na targach 


Najniewinniej w świecie kusić będzie grzech


Świadectwo występnej ale prawdziwej miłości

