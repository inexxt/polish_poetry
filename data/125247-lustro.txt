

Godziny dawno pobrzaskowe


Kulawa noc błąka się po mieście


Świat spowity grą księżycowych refleksów


Asfaltowa tafla przesiąka płaczem


Zwierciadło prawdy


Widoczne po zmroku, nikt nie widzi


Nikt nie patrzy


Zobacz to, czego nie chcą widzieć


Niesamowity spokój


Spiesz się, ostatnia kropla


Kap…


Chaos, fala rozeszła się jak rysa na szkle


Nic się nie stało


To tylko człowiek 


Który wdepnął w kałużę własnego życia 

