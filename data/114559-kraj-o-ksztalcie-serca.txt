

Ten Kraj o kształcie serca, choć jest
zaledwie niewielkim fragmentem świata,
powinien być istotą całego życia
dla czterdziestu milionów ludzi.
Lecz jest nią tylko
dla niewielu.
Dla kilku piekarzy, którzy zanim włożą chleb,
do rozpalonego pieca kreślą 
na nim nożem pokoju
                           znak Krzyża.
Dla kilku wartowników wiecznotrwałego ognia,
którzy ochraniając go własnymi dłońmi,
pilnują aby nie zgasł 
                           On tysiącletni.
Dla kilku kapłanów codziennie odprawiających, 
w katedrze własnych ust misterium 
rozbrzmiewania 
                           szeleszczącej mowy.
Dla kilku ślusarzy mozolnie próbujących 
połączyć ogniwa łańcucha pokoleń,
rozerwane przez 
                           profesor Historię.
Dla kilku kustoszy próbujących odczytać,
zatarty czasem i deszczem napis
na zzieleniałym krzyżu,
w jakie obfity jest ten 
                           Kraj o kształcie serca. 

