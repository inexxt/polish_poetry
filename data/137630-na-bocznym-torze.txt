

kiedy nauczę się przegrywać


z chęcią się z Tobą spotkam


gdzieś na bocznym torze


 


obdarzę Cię kilkoma uśmiechami


przecież uwielbialiśmy się śmiać


kiedy ściągaliśmy z siebie słowa


 


złapię Cię za dłoń 


zawsze o smaku naktarynki


przysunę do niej usta i wyszeptam cicho ...


 


-dobrze że nikt nie słyszał


 


położę skroń na Twoim wątłym ramieniu


a gdy suknia z wiatrem się uniesie


włożę pod nią dłoń


 


ale tylko do kolana


-żeby nikt nie usłyszał


 


oddam Ci to co będę miał 


najcenniejsze


spokojne spojrzenie na pożegnanie


-nauczę (się) przegrywać Ciebie

