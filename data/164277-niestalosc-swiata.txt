
        poranne wydania dzienników pojawiły się niezachwianie 
uparte słońce znowu wyruszyło na zachód
i ludzie na przystankach przecierali powieki ze snu
dokładnie tak jak wczoraj 
choć jego zabrało czarne morze
a ona pozostała mu do cna wierna
siedząc w wygodnym fotelu u fryzjera
słuchałem plotek o jakiejś parze nienormalnych
za oknem trwał niezmiennie świat
mniejszy o piędź ciepłego oddechu   
  

