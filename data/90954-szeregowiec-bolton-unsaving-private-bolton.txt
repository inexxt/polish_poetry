

(na marginesie „Europy” Normana Davies’a)


 




 

 




Szeregowiec James Bolton z 11 Batalionu

 




                                   pułku z East Lancashire


zmarł tuż przed podpisaniem pokoju

 




                                   11 listopada

 




Niewiele więcej pisze o nim Normanus i nie powołał źródła

 




musze więc wierzyć jestem zmuszony wierzyć

 




że nie zginął od tej kuli którą straszyli się w okopach

 




pierwszej wystrzelonej w ciszy czternastego

 




która błąkała się po wszystkich polach

 




nie znajdując ukojenia w żadnym sercu mózgu płucach

 




aż do ostatniego dnia gdy trafiła w splot słoneczny

 




żołnierza o szeroko rozpostartych ramionach

 




obejmujących zryty krajobraz

 




I nie był to też rykoszet od chmur

 




o którym mówił sierżant by nie strzelali w niebo

 




bo nie chciał im powiedzieć że amunicja

 




                                  jeszcze się przyda

 




Nie szeregowiec Bolton dziewiętnastoletni James

 




zmarł na grypę zwaną hiszpanką

 




Jest w tym coś ze slapsitku burleski

 




kilkadziesiąt milionów 
rozpękłych brzuchów


 




Ktoś przecież musiał docenić ten dowcip

 




jak gruby klaun popycha mima balansującego

 




                                  na płaskiej ziemi

 




bo wcześniej

 




wszystko się zawaliło po niedzielnym obiedzie

 




gdy wniesiono deser- broń wykwintnych głupców

 




Ktoś przecież musiał wymyślić ten dowcip

 




ktoś przeczuwający to ciągłe odkładanie

 




                        
                        
   
oczywistej pointy

 




jeszcze raz orkiestra skórka z banan upadek

 




coraz dłuższe wstawanie

 




determinacja w eksterminacji

 




Wracając do szeregowca Boltona urodzonego w Bolton

 




niech mi wybaczy

 




że przywołuje go by znów przypomnieć to samo

 




by znów męczony gorączką na brudnym sienniku

 




wygniatał te same znaki

 




Jestem widzący

 




Nie różnię się niczym

