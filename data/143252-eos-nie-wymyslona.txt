

palce zbierają kawałki rdzy 
i nie ma deszczu ale jest zimno
(między ogonami wędrownego ptactwa
ścieli się powietrzny obrus 
i jest pełen dojrzałych jabłek 
przewleczony przez klucz 
pachnie prześcieradłem
i tka się jasnym niebiem)
gdy je otworzę z oddechu narodzi się ściana
ale to dopiero za chwilę -właściwie może nigdy
(póki co ptaki są jeszcze  stołem i łóżkiem
 póki co możemy spać na nich spokojnie )

