

w poszukiwaniu półsłowa
mówię półsłowem
myślę półsłowem
czuję - półsłowem.

tam kolorowe jarmarki
na głowę upadłe anioły
śmiech dzieci perlisty
koguty z cukru-złote.

tam miasta samotnie wysokie
gołębi skrzydła brudne
abstrakcja autobusu
ulice - w dół - na wskroś.

tam ostre szczyty drzew
i kopalń łagodne światła
bursztyny plaż nadmorskich
a z wiosną - w maju rozstania.


w soli usta skąpane
powietrza nabieram - nadchodzę.
półsłowo gdzie pytam
tam prosto w lewo w dół

tam za zakrętem stało
od mrozu czerwone od śniegu
bezradne, łamliwe, nieczułe,
spokojne, półsłowo, ty.

