

miałam kiedyś chłopczyka który zawsze wracał
spotykał się z wieloma kobietami 
 zrywał dla nich bratki z klombów i wybielał łąki ze stokrotek
nigdy nie kupił u mnie kwiatów
przychodził tylko i długo się uśmiechał
próbując zgadnąć jak mi na imię 
kiedy chodzę jego drogami muszę ich unikać 
panie o wyblakłych oczach i zniszczonych paznokciach patrzą w górę 
myślę wtedy że on nadal umawia się z nimi
w miejscach w których mogłyby wielbić pana 
lub czytać książki czy wystawiać skórę do słońca 
zawsze był o tyle łaskaw że zostawiał im ten wybór
można o nim powiedzieć że był jak mleko
bardzo chciał uchwycić moment w którym się zjawiały
nie pamiętam jednak żeby opowiadał  że kiedyś mu się udało
nigdy nie był o to bardzo zły bo w ogóle był dobrym człowiekiem
wymagał cierpliwości 
więc sam też był cierpliwy 
mogę o nim mówić do czasu w którym to się stało
w końcu  spotkał jedną wyjątkowo ładną
 która była jak kot
mówił że kiedy zasypia ona jest miastem które czuwa
każdym skrzyżowaniem na którym migają światła
i kamienicami z których zrywają się gołębie
i lecąc gubią pióra i że wyobraża sobie że to ich oddechy
każde na swój sposób czekali świtu
wczoraj idąc tam spotkałam ją w jednym z miejsc
które tak lubił bo dobrze było je obserwować 
poznałam ją od razu nosiła moje imię  i jego dziecko
patrzyłam na nią tak szeroko jak  patrzy się na wisłę
kiedy słońce wyrusza by obudzić noc
wzięłam ją za rękę i pokazałam gdzie powinna czekać 
 

