

parterowe z medalami kukurydzy


pomiędzy orzechy i winogrona


stoją domki nad czarną rzeką Boh


a spacer bynajmniej nie pomaga


szumi w głowie bandurowy dźwięk


 


unosi się nad ranem woń palonej kaszy


przechadzają się w pamięci piękne kobiety


bezdomne psy zapłakane deszczem Podole łez


rozgadane wieczory pijane rozśpiewane


i dwie gdańszczanki


młode kotki wtulone we mnie


dzwoń dzwoneczku


 


nad ranem ręka drga ta sama


co zawędrowała od niechcenia


na wzniesienia soczyste i uciekła spłoszona


nie wiedząc czemu


 


przepióreczko moja mała


 


wódki wódki wódki dajcie


a jak umrę


zaśpiewajcie mi bluesa


chyba znalazłem swój koniec świata


 


 


(łagier pod Vinnicą, 20.09.2008)

