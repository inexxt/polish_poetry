
        Po latach tęsknoty
i wspomnień niekonkretnych
już pisać nie potrafię
patrzeć mi zostało
w stare i bezbarwne
w kopertach fotografie
oczy bez błękitu
pragnień dziecka wiecznych
złudzeń
palonych gorącym czekaniem
W dłoniach
dotyk żalu
muśnięcie nadziei
na spotkanie jedno
tuż przed zmartwychwstaniem
I smutna parodia
baśni o królewnie
w piąty szary styczeń
gdy król w chmurach
czeka
ktoś zamknął kufer tęsknot
na wilgotną kłódkę
zmieszaną ze łzami
młodego człowieka
    