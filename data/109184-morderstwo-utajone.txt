

Przestań mówić!
Nie oddychaj!
Stań i nie zrób więcej kroku.
Zatrzymaj się i zniknij.
Każdy odgłos, który wywodzi się z Ciebie...
Irytuje
Przenika
Dochodzi do szpiku, a mnie kości rozrywa.
Kiedyś moje ciało tego nie wytrzyma.
Wstanie, udusi...
Spojrzy na strach...
Dobije sztyletem gniewu i chorej osobowości.
Wypłynie krew, która nie wzruszy...
Powieka nie drgnie nawet od powiewu marnej duszy.
Pozorny anioł w demona się zmieni...

I siądzie me ciało na zimnej Ziemi.
W kącie, otulone ścianą...
Raz jeszcze spojrzy na zbrodnię.
Na krew, na zwłoki... zobaczy ulatującą duszę.
Do nieba.
Złapie ją za nogi!
Zapnie kajdany... przywiąże do muru.
Wyrwie krtań...
Żeby nie zrobiła ruchu, nie wydała dźwięku...

Spokój... sumienie oczyszczone...
Ciało poszło w kąt... i słyszy ciszy spokojne tony.
Nie ma jęków, nie ma szelestu.
Tylko widok duszy, która nie może stać się aniołem...

To zemsta...
Za zamknięte szczelnie okna, gdy wszyscy się dusimy.
Za wspomnienie każdego słowa, które wiązało pętlę u szyi.
Za to, że jest się diabłem... nie niczym anieli.
Za zatracenie nadziei...

