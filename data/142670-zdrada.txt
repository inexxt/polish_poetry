

w zwodniczej pustce zamknięci
w demonów pozie objęci
sącząc przez słomkę jaskrawą
mieszamy sen płynny z jawą
przestrzega w stłumionym krzyku
moralność zamknięta w słoiku
w ciał wirze oddech namiętny
kształtuje rytm nasz przeklęty
gra świateł budzi pragnienie
na dnie mej duszy uśpione
wstyd znika na twe skinienie
formy w jasności rzeźbione
z łatwością wpadają w cienie
gonię me myśli zgubione
    