

Jeśli prawdą jest, że niektóre sny reprezentują stan naszej psychiki, to moja psychika jest totalnie zdewastowana i stanowi ruinę nie do odbudowania…Nie wiem jeszcze tylko, czy sen, o którym chce opowiedzieć był snem świadomym – kontrolowanym przez świadomość, czy typowym snem, – podczas, którego następuje całkowite zniesienie 
świadomości
…Jest upalne lato, lipiec może sierpień, słońce pali niemiłosiernie. Ja ubrany w więzienny drelich wraz z innymi współwięźniami prowadzony jestem przez grupkę „ss-manów” trzymających w jednym ręku skórzane baty a w drugiej owczarki niemieckie zaciekle na nas ujadające. Idziemy poganiani przez nordyckich oficerów a towarzyszy nam hałas, skowyt psów i niemiłosiernie gryzący nas w gardła smród wydobywający się z ogromnego dołu znajdującego się za leśnym zagajnikiem. Nie mam pojęcia, co tam się dzieję, słyszę tylko dochodzące wrzaski „panów życia i śmierci”, matek, dzieci i warkot silników nieustannie nadjeżdżających ciężarówek. Wyłania się widok dantejskiego piekła: sceny wstrząsające, 
makabryczne
, 
koszmarne
. Oficerowie w czapkach z trupimi główkami zmuszają innych więźniów bijąc ich batami i pałkami by odbierali matkom ich niemowlęta i żywcem wrzucali je do głębokiego rowu. Jeden oficer wskazuje mi moje miejsce. Mam stanąć na skarpie tego rowu i wrzucać do ognia te niemowlaki, których jakimś cudem nie dosięgły mordercze zęby ognia…Ktoś zadecydował, że niemowlaki nie spełniają wymogów rasy nordyckiej a na inna rasę niż germańska nie ma miejsca na ich Ziemi. To, co mnie przeraziło we mnie samym w tym śnie to fakt, że nie protestuję i bez oporów wchodzę na skarpę i zaczynam karmić ogień tymi maleństwami. Dym gryzie i ciekną łzy po policzkach, ale nie z powodu żalu czy bólu, lecz z powodu gryzącego dymu. Inni płaczą, chowają w wolnych chwilach twarze w dłoniach, by jak najmniej pamięć uchwyciła, tylko nie ja. Czy to ja? Czy to na pewno ja? 
Nie ma bestii bez krwi – 
mawiał Nietzsche. Czym lub kim jest ta krew, której zapach w nozdrzach poczułem? Nie pamiętam jak sen się skończył, …ale nie to jest najgorsze, najgorsze w tym wszystkim jest to, że nie czułem smutku ani przerażenia zaraz po przebudzeniu. W dniu następującym po śnie czytałem nieustannie przez cały dzień ten fragment Dantego



La Divina


 Commedia


(Pieśń XII, 46 - 48):


"(...) W dół spojrzyj: oto krwi rzeka już bliska,

 




Gdzie w kotłujące zanurzon jest piany,

 




Kto gwałtem bliźnich na ziemi uciska".

 



