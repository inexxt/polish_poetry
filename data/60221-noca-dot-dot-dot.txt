

Świt już dotknął moich powiek, otarł się o skronie 
Noc przyjazna niczym człowiek, w świetle dnia już tonie 
Szeptu ptaków chcę usłyszeć, złota ciepło poczuć 
Ale wokół tylko cisza, ból zmęczonych oczu 
Noc jest dla mnie wybawieniem, śmiercią, życiem nowym 
Kiedy mogę zrzucić z siebie, uczuć złych okowy 
Kochać Cię i być tak blisko, żyć miłością szczerą 
Świt rozgania jednak wszystko, świtem znów umieram 
Chaos, ludzie, dzień przeklęty. Żywy choć umarły 
Łzą spisane testamenty, sępy znów wydarły 
W łodzi pustki się kolebię, z bólu pełnym koszem 
Chcę powrócić znów do Ciebie, chcę już zasnąć…proszę

