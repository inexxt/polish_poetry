

Paulina budzi cię w nocy 
drapiąc paznokciami kark mówi
że jest panterą która uciekła
z praskiego zoo w czasie pościgu
straciła ogon boi się 
ognia i tramwajów ale poślubi cię
za paczkę Marlboro Lights 
i trochę słodkiego rumu mówi to
liżąc twoje plecy jak kot mruczy
na ulicy słyszysz policyjne syreny
i zanim zdążysz jej odpowiedzieć
wyskakuje przez otwarte okno
w tę noc i wiesz że już nigdy
więcej jej nie zobaczysz

