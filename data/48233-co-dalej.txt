



Co dalej?


Stoję na rozstaju dróg,


Nie wiem, co mam robić dalej.


Wiem, że patrzy na mnie Bóg,


Ale bać się nie przestaję.


Pierwsza droga to zagadka,


Tajemnica i niepewność.


Druga zaś – nie bardziej gładka...


A ja muszę wybrać jedną.


Może ktoś odnajdzie klucz...


Może gdzieś wymyślą coś.


Lub nauka zrobi łuk,


Znajdą lek, nastąpi zwrot.


Może jednak – inne wyjście...


Może tylko przeszczep jest nim.


Muszę podjąć już decyzję.


Spalić mosty, rozwiać dym.


Którą pójdę – jeszcze nie wiem,


Przyszłość wciąż przeraża mnie.


Byłam już o krok do Nieba


Ale teraz... żyć już chcę.

