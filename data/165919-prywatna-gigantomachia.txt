
        Jestem całkiem malutka
Woda chlapie mi z kubka
Ostrożnie idę malować
Olbrzym za mną wyrasta
Wcina kawałek ciasta
Rzuca z góry okruszki
Właśnie próg przechodziłam
Kiedy mnie powaliła
Olbrzyma silna ręka
Padam bezradna, krzyczę
Woda chlapie obficie
 Okoliczne okruchy
Śmiech się jak grzmot przewala
Nad plamką mego ciała
Leżącą na parkiecie
Podnoszę łzawą głowę
Jednak dostrzegać mogę
Delikatne zwycięstwo
W mojej wodzie bezradnej
Te okruchy opadłe
Wolno się rozpływają
    