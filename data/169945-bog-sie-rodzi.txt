

 


Bóg się rodzi


Moc truchleje


 


On w padolną część wstąpił


On w swym Duchu przybywa


z wielką mocą i siłą


co twe oko widziało jakie pękły


w swych formach ogniwa


 


jeśli weźmiesz już pióro


najpierw określ naturę  


co pomiędzy jest Niebem a ziemią


 


teraz jestem w tych stronach –  


może poznam w mych czasach –  


może spotkam w tych dziełach


żywe runo Jazona


Boga w złotych na tronie Parnasach


 


dziecię widzę jest Panem


siła Słowa skrzydlata straszliwa –  


złotej lutni pieśń żywa


strun wesołych radośnie


chorał Boga wciąż rośnie –


pośród jakże tu różnych


innych świateł przybywa


 


Pierwsza Miłość Istnienia


w stajni czystszej od śniegu


w białej grocie rozsianej


po pagórkach w szeregu


wśród nieba


 


nie wypuszczaj z rąk swoich


Bóg wypełnia człowieka


w tym momencie gdy Chrystus się rodzi


w tym Jezusie nad którym


Boża gwiazda stanęła


 


18.09.2010  10:03


 

