

„Zaklęcie”

 






 


Perłowe oczy strzegące muzyki deszczu,


Perłowe usta śpiewające w ucho zaufania.


Perłowe serce wplecione w złote nitki wspomnień


na dywanie nieba.


Perłowy cień rzucony na podłogę ziemi


w nadziei na szybki ratunek.


Perłowa dusza lecąca w daleką podróż do srebrnej


szkatułki, w której mieszkają skarby.


Perłowe życie wypełnione strumieniami lawy


miłości i smutku.


Perłowa samotność w ciemnym zakamarku strachu


podczas rozpaczliwej ciszy.


Perłowy towarzysz ubrany w zimne nici starego


Czasu.




 


Perła…


mała okrągła przyjaciółka śmierci


chodzącej wokół w czerwonej sukience.


Perła…


wisząca na grubym sznurze łańcuszka


jak złoczyńca skazany za grzechy.


Perła…


odbijająca promienie łez, stawy nieszczęścia,


góry rozłąki, łąki cierpienia.


Perła…


leżąca w pudle…


Perła…


wisi na mej szyi, rozglądając się za miłością,


którą chce zniszczyć.


Perła…


wypadająca z mych rąk,


spadająca w otchłanie posępnego morza,


krzycząca do swej bezwzględnej pani.




 


Perłowe nieszczęście…


gdy mała zdrajczyni znajduje schronienie


w kruchych dłoniach błękitnej rozgwiazdy.




 


Perłowe przekleństwo…


którego nie da się wyleczyć.


            


Perłowi My,


leżący w szklanych szkatułach


swych dusz…




 




 




 


Agata Kucińska - Kornelia

 



