

I w kroplach mgły


i w deszczu jesieni.


Przyglądasz się z liści


i czerwonych owoców jarzębiny.


Widzisz i jesteś.


Nawet o tym nie wiesz.


Samym swym byciem zdajesz się zadziwiać.


Twoja obecność, choćby w płatku śniegu


wywołuje uśmiech.


Przywołany, oświetlisz nawet domek ślimaczy,


okna getta Warszawy.


Zawsze powracasz,


choć sam pewności nie masz


czy jesteś -


- to nie ma znaczenia.


Wystarczy, że wierzę,


pozwalając ci istnieć.

