

Przyjaciel mój uciekał,
zwyczajny, bury zbieg.
Zagubił w drodze morał,
 
życiowej walki ścieg.




Z
atrzymał się w mym domu,
gdy mu otwarłam drzwi,
powiedział: "szukam schronu!
Wszak, ty pomożesz mi?"




Ukłonił się z pokorą,
mą łzę z policzka starł,
udając, że nie zmorą
widoczny, stary garb.




 
-„Która z dróg tu przywiodła,
nie kochał tamten szlak?
Koperty żółć pokryła
i odpadł dawno lak.”
 




 
-„Nie pytaj mnie dziewczyno
o sens i mnogość dni!
Kazano być człowiekiem,
zabrano potem sny.” 




Wzięłam mu płaszcz i matę.
Otwarłam izby dal.
Dziwne, że wolał chatę,
niż blichtr złoconych sal…




Tak wrócił mi włóczęga,
chorować na ten świat.
Czy razem będzie raźniej?
Ech, nic nie wróci lat.

