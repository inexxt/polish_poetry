









wariatce podobnej wariactwu mojemu


ci co kochają
 nie mówią za wiele
 tylko czasem
 kiedy samotność
 zagląda z pustego
 kubka po kawie
 jak mgła co bawi się
 z porankiem w chowanego
 z dziecięcym uśmiechem
 wyglądając zza drzewa
 
 ci co kochają
 idą pod prąd
 brzegiem rzeki słów
 by stanąć u źródła
 na skraju uścisku
 gdzie koniec z początkiem
 podają sobie dłonie
 a źródlanym odbiciem
 istoty słowa
 staje sie milczenie w zachwycie
 
 ci co kochają
 nie mówią za wiele
 tylko czasem
 płaczą 
 pisząc wiersze






 







