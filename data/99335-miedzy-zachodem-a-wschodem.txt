

W szarordzawym półcieniu zachodu odpływa kolejny dzień.
Umysł skrywa się w ciemnogłębi słodkiego zapomnienia,
ucieka ze świata, pozostawiając jedynie marzenia. Księżyc - leń,
jakby od niechcenia wylewając się na niebo, ze słońcem się zmienia.
Światła gasną, świat zwalnia swój bieg, zasypia, okrywa się mrokiem.
Ostatnie promyki słońca uciekają po niebie przed białym rydwanem.
On ściąga ze sobą wszystkie smutki i żale, kryje je przed ludzkim okiem,
przykrywa kurtyną marzeń.Przynosi sny.Zawsze dziwne, wiecznie niepoznane...
Słone krople zmywają grzechy minionego dnia niewidzialnym deszczem.
Sen przychodzi z chłodem samotności, bez wpływu mojej woli,
żyje własnym życiem.Dla innych jest fikcją, gdy dla mnie jest wieszczem,
który wizjami z przyszłości trzyma mnie w swojej niewoli...
Nauczyłem się go słuchać, rozumieć słowa, które zawsze są zagadką.
Tak zawiłą, tak dziwną, że prawie nikt nic nie rozumie.
Dlaczego??Przecież jego słowa są jasne.Jak w rozmowie z matką,
czule, delikatnie wyjaśnia co przyszłość niesie ku mnie.
Ciemność...Zawsze zbyt szybko przemija, by się nią nasycić.
By nacieszyć się tym, co trwa pod jej osłoną.
Wydarzenia tak subtelne, że aż trudno je wychwycić.
Chciałbym zatrzymać ją wiecznie, nie zmienioną...
By esensja jej piękna nigdy nie odeszła, by nie zabrała,
wraz ze sobą, tego, co w tej chwili czuje do Ciebie.
W tej jednej,niepowtarzalnej,nieopisanej...Aby została
tą nocą do końca świata.Ukajając mnie w potrzebie.
Nie, nic nie może rozdzielić ciał splątanych jej pieśnią.
Gdy już raz ją usłyszysz, nie możesz bez niej żyć,
nie możesz oddychać, budząc się z płaczem, gdy inni wciąż śpią,
w objęciach gwiazd. Aniele. Prosze, moją rękę chwyć.
Zabierz mnie tam, gdzie nikt już nas nie rozdzieli,
gdzie będziemy mogli cieszyć się sobą ile tylko zechcemy.
Ja zasłuchany w Twój głos, zapatrzony w uśmiech anieli,
będe oddychał tą chwilą, w której się razem znajdziemy.
Poczuję, jak dwie dusze splatają się w jedno.
Znowu razem, w głębi doskonałości, tuż obok,
przy sobie.Przy Tobie nawet kwiaty więdną,
gdy skupi się na nich Twój przepiękny wzrok.
Wdzięczne za to, że mogły mieć choć tyle - bledną...
Dotyku Boga nie da się zapomnieć. To niemożliwe.
Każde Twoje słowo odbijało się echem w najmniejszych zakamarkach mojej duszy.
Ręce oplatały mnie, tak czule, tak pięknie i wrażliwie...
Pozostaniesz w mej pamięci, niczym zasuszony kwiat, wiecznie pięknej róży... 

