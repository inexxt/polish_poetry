

Jeszcze opowiem dzieciom bajkę


Dla Ciebie stworzę piękny wiersz


Dla innych kilka słów też znajdę


I wtedy mogę iść już precz


Lecz nie obiecam,że szybko się stanie


Abym tak piękne słowa napisał


Najpiękniej brzmią te niewypowiedziane


Te których jeszcze nikt nie słyszał


Te które szepczą cicho do siebie


Serca gdy mocno się kochają


Te które chciałbym mówić do Ciebie


Gdy oczy nasze się napotkają


Nie wiem czy oczu nie odwrócisz


Czy w nich nie dojrzę lodu zimnego


Jednym spojrzeniem mnie nie zmusisz


Abym nie mówił słowa żadnego...


Wtedy; opowiem dzieciom bajkę


Tobie napiszę ostatni wiersz


Dla innych żadnych słów nie znajdę


Niechciany pójdę sobie precz

