

Siedzę na koziołku przy barze w jednej z tysiąca możliwych krakowskich knajpek. Jest ciepły wieczór 3 czerwca 2008. Piję mój ulubiony drink „kopyto”, czyli podwójną wódkę z sokiem porzeczkowym. Ubrany jestem doskonale. Brązowa koszula z 
Zary, 
spodnie
 Jack & Jones, 
buciki zamszowe
 Nike, 
zamiast paska przepasany jestem bardzo modną
 arafatką, 
która tworząc supeł na jednym z bioder sięga mi niemal do kolana. Soczewki zamiast okularów, opalenizna z solarium, świeżo obcięte włosy, wokół unosi się zapach moich ulubionych perfum: 
Laguna
 Salvadora Dali’ego – jakże zmysłowych….Na pierwszy rzut oka można powiedzieć: młody dziki bóg. Podchodzi do mnie dziewczyna przekonana, że ma do czynienia z kolejnym „lowelasem” (idealna partia na podryw) i pozerem, jakich niemało wieczorną porą na krakowskim rynku i mówi tak:


– Sam? Taki koleś jak ty bez towarzystwa? Niemożliwe! -kontynuuje młoda laska zaczepnym tonem. Patrzę na nią, potem delikatnie się uśmiecham i wiedząc, jakiej spodziewa się odpowiedzi (znaczy się, że walnę do niej jakiś „głodny” komplement i zaproponuję jej drinka) i zaskakuję ją mówiąc:


– Wiesz, co jak tak na prawdę tutaj robię? -pytam patrząc jednocześnie prosto w jej oczy. –Próbuję znaleźć jakikolwiek powód by nie popełnić samobójstwa -odpowiadam śmiertelnie poważnym tonem. 


– ŚWIR!!! -rzuca krótko panna i odchodzi. 


Patrząc jak odchodzi szybkim krokiem od baru pomyślałem sobie:, co 18 minut ktoś na świecie popełnia samobójstwo, a co minutę ktoś o nim myśli. Ja w tej chwili należę do tej drugiej kategorii. Są różne przyczyny: depresja, złamane serce, brak akceptacji samego siebie, utrata bliskiej osoby, utrata pracy, brak środków do życia, zbytnia wrażliwość, odrzucenie przez społeczeństwo i środowisko… 
„To nie jest rozwiązanie”
 – krzyczeć” będą „święto-jebliwi”, 
„pamiętaj nie będzie odwrotu, a ulga jest uczuciem jedynie, kiedy jesteśmy żywi, …jako martwy jej nie odczujesz”
 -będą dalej argumentować. Może tak może nie – nie o rozwiązanie sporu na „za” lub „przeciw” w tej chwili chodzi -pomyślałem sobie. Rzecz dotyczy czegoś zupełnie innego, ale jakże istotnego: pamiętam jak 
Luis Sepúlveda
 powiedział kiedyś na spotkaniu autorskim podpisując swoją książkę
 
PRZEGAPIENIA
,
 
że prawdziwym dramatem naszych czasów jest to, że wiecznie zabiegani ludzie w swojej gonitwie za „niewiadomo czym”, a może właśnie wiadomo, bo za osiągnięciem lepszego statusu materialnego ciągle coś przegapiają: swoje Życie, miłość, innych ludzi, przyjaźń…Popatrzyłem na tę laskę i pomyślałem sobie…oto kolejny przykład na to, że Sepúlveda się nie mylił. Oto kolejny przykład beznadziejności czyjegoś kogoś przegapienia.
  
Bo przegapiła moment by mi powiedzieć:
 „nie ma ludzi idealnych, wybacz samemu sobie te myśli i wróć do życia, pamiętaj: cóż wart jest człowiek, gdy krótka jego droga?, Co wart człowiek jest, gdy w sercu nie ma boga?”
…Dopiłem mojego drinka i wstałem z koziołka kierując się na 
Plac Świętego Ducha
 na tramwaj linii nr 1 jednocześnie myśląc o metalowej drabince, która wychodzi na dach budynku z mojego 4-tego piętra. Ona z pewnością utrzyma ciężar mojego martwego ciała… 

