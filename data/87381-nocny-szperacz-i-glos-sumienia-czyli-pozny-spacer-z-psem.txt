

widzę go. ciemną przygarbioną postać


skradającą się tak żeby nikt nie dostrzegł.


czegoś szuka. w bezładnych foliowych workach


ale co chce znaleść? przecież tam nic nie ma wartości.




zawahał się. dlaczego on na mnie patrzy?


jego oczy puste jak mój kosz na śmieci


w tej chwili. może kiedys tliły się w nich


iskry. teraz mdło. zapach wszystko przysłonił


i nie pozostawił złudzeń lepszego jutra.




moze kiedyś był filozofem? albo artystą.


pianistą z konkursu szopenowego. ten któremu 


się nie udało. a może jurysta


który wygrał o jedną sprawę za dużo


ale kogo to obchodzi?




odruchowo sięgam do kieszeni. a gdyby tak


znalezione w niej drobne cudem przemienić


w jogurt i bułkę. jakież by to było proste.


dlatego cofam rękę. cudów nie będzie.


ten który je czynił nie skończył dobrze.




i nie chcę żeby przychodził więcej.


wolę przyspieszyć kroku dumna z zaoszczędzonych


pieniędzy. z tego że nie dokonałam cudu.


a przede wszystkim z ucieczki przed


zobowiązującą przyjaźnią.




ale nie powinien był patrzeć

