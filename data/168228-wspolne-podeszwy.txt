
        zwijamy ze sobą tapety i linie papilarne
gdy żarówka blada jak obdarta ściana
kłusuje na kota chodzącego piętro wyżej
zdarza się nam wspólnie pić herbatę
uciekając przed nadchodzącym dniem
założyłem okiennice na powieki - uchylam je
każdej nocy aby się nie udusić wzrokiem
patrzących na nas z sąsiednich okien
nawet pokoje zaczynają niepokoić
kiedy czekam aż zapali światło
przysypiając w pokoju obok
byle przyszedł z tą samą dłonią
pachwiną tułowiem krzywymi palcami
i założył pod kołdrą na siebie stopy
    