
        Zmarł mi nieistniejący dziadek

nieznany mi i bratu

nieobecny w moich tęsknotach

                 świętach

                 zdjęciach

                 ciekawości 

istniał tylko w kilku gorzkich opowiastkach

o pijącym Dyziu



jak miał na imię mój dziadek?

(mgliście pamiętam , że Dyzio to tylko pseudo) 



a teraz zmarł na śmierć

przez 21 lat nie myślałam o nim łącznie tyle czasu co dziś

wiem, że zrobił dla mamy bujawkę

że prawdopodobnie był babiarzem



że się nie odezwie

a ja nie mogę go opłakać.





