

Bieg nieskończony tłumny niewdzięczny


on wciąż ucieka nawet nie wie dokąd


poddani chaosu biedni niewidzący


wciąż idą jadą pełzną bez celu


a ja chcę stać w ciszy środka huraganu


patrzeć w wir twarzy smutnych


i złapać te które jeszcze nadzieję znają


i złapać te które już nadziei nie widzą


 


Pochyleni umęczeni ciemiężeni przez siebie


niewolnicy ambicji niewłaściwych


w środku lata śnieg pada absurdalnie


u początków zimy święta choinka


a ja chcę klęczeć na lodowych stopniach ludzkich serc


umierać z zimna by rodzic się na nowo


i w płaczu dziecka usłyszeć śpiew


i w szklance wody utopić słowo


26 grudnia 2005

