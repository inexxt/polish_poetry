

Prawie czysty był cień


Który światło rzucało na góry


Już nie pamiętam


Blasku jesiennych liści


Droga zamazała się 


Jakby szklany odłamek


Tkwił w oku


Obraz nie dochodził 


Z rdzenia do mózgu


 

 




Wyczyszczona kora


Jak dyskietka nie dawała


Się zapisać nowymi kadrami


Potłuczone szkło 


Trwale rozcięło pępowinę łączącą


M n i e – światło miejskiego blokowiska


Z G ó r a m i – bieszczadzką twierdzą lasów


 

 




I tylko echo krzyczy


Jak cień zagubiony w tłumie

