
        nie trzeba ziemi egipskiej, by zrozumieć
 prostą budowę piramidy potrzeb
 
 latami potrafiłeś wyprowadzać, ale
 tylko psy nie wracały. matka była zawsze
 punktem zwrotnym dla rąk, na złe i na dobre.
 pamiętam jak owdowiała po którymś
 z kolei imieniu. lubiłeś je nadawać
 w akcie prywatnych bierzmowań
 taki swoisty  testament, twardo
 spisywany po łbach
 
 więc wybacz, że reaguję jak ściana, kiedy
 przesyłasz swój jednoznaczny rezonans
 z pytaniem czy coś z tym zrobię
 
 tak tato, uchylę ci nieba poprzez zaniechanie
 w końcu zawsze chciałeś być bogiem
    