



Taki ponury obraz-


wokół zielonych stołów


śmierć mętnieje powoli


lampka traci kolor


 


Kruchą rzęsą


wydobyć światło z łupiny


Oswoić jak kota sąsiadki


Wrócić w siebie


 


by następną iluzję


kupić w przecenie


jak ty mnie


żarem w kieliszku


 


topisz


runo lodu


Więcej ognia


świt wstaje zbyt daleko


 


by wierzyć


Szukać przystani czy zaślepienia


I cóż: jesteśmy wolni


Miejsca przychodzą i znikają


 


gnije mgła 


pada i obmywa pięknie


deszcz z częstotliwością fali REM


 


Skoczymy w odgłos nocnych pociągów




 


 


Holywood zwariuje i przyzna nam Oskara



