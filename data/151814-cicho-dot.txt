

CICHO.(?).


 


Że nie jest źle. Mogę przecież


jeszcze ocalić kawałek serca.


Że gdzieś daleko dopiero świat


i   o n,   z którym nie przyszło i nie


przyjdzie mi żyć. 


 


Rozwrzeszczany żar końca lata 


trzyma się ostatnią siłą na brzegu 


nieba, gdzieś tam, w górze,


za chmurami wcale nie tak   sz a r y m i.


I cisza.


 


I tylko od czasu do czasu wiatr, 


targający moje niezlepione szydłem dredy.


Z oddali ledwo słyszalny zgrzyt


silników i ta ulica, na której 


tylu się zabiło.


 


I słonecznik, i to ziarenko,


które zostawiło nieprzyjemną gorycz


w ustach. Wielkie drzewo nade mną,


ostry zapach kwiatów. 


Wypalona słońcem ziemia. 


 


I myśli. I myśli. I   m y ś l i, 


które nie powinny się pojawiać,


wiersz który powinien się sam pisać. 


 


Naprawdę, naprawdę czuję Cię serce - 


ale bij już spokojniej - już - tak - 


c i sz e j. 

