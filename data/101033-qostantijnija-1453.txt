

nie


nie był zdrajcą


był profesjonalistą


                        w każdej piędzi


cesarz nie miał pieniędzy


                        miał je młody sułtan


i wizję


wizję kuli która nie porasta mchem


lecz wciąż się toczy toczy i rośnie


i miażdży wszystkie zwapniałe mury


 


lecz do tego potrzebny jest impuls


albowiem każdy ruch ma swą 


przyczynę sprawczą


lecz do tego potrzebny był dobry


                        węgierski inżynier


najlepszy


 


i inżynier Urban zbudował Mehmedowi


działo


i dostał to co chciał


w czwórnasób


 


Teraz w dzień Wielkiej Nocy


Urban stoi na brzegu rzeki Lykos


i patrzy


jak słońce skrapla się na murach


jak woły grzęzną w błocie


ciągnąc jego dzieło


i słyszy


każde zgięcie trawy 


pod butem żołnierza


każde skrzypnięcie drewnianego wozu


jak pióro żłobi w pergaminie


dwie proste równoległe opatrzone wymiarem


 


Przedwczoraj wybrał cel


na południe od Piątej Bramy Wojskowej


w najsłabszym murze Mesoteichion


w miejscu zwanym skronią




 


 


Qostantijnija- turecka nazwa Konstantynopola

