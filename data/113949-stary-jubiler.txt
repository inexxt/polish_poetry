

kapią na kołnierz krawat i spodnie
łzy jubilera w starym warsztacie
ciemność złamała stare opory
i skrapla się w oczach chmura przeszłości


nie widział nigdy sensu wędrówki
po świecie, znał tylko dwie ulice
swój sklep i plac targowy, nic więcej
i cisnął się w nim jak w tym kołnieżyku


który mu szyję nieustępliwie
trzymał jak w ściśniętej ciągle pięści
stare sny z dzieciństwa o galopie
przez nieskrępowaną przestrzeń wrzechświata


zamknął w szarym pudełku codziennej
szarej pracy w złocie która wcale
nie była z miłości naprawdę nie
ciemność ciekawska otwarła szare wieko


uniósł się w powietrze kolorowy
dym, wypełnił stare zwiędłe nozdrza


gazowa lampa drgneła zdziwiona
i mocniej oświetliła kamienną
ulicę po której spocony biegł
wymachując rękami sen jubilera

