
        przychodzi do ciebie 
wieczór z rana 
daje znak 
spisz człowieku swoje życie 
najlepiej w kilku zdaniach 
podejdź do tego powoli 
masz czas - jeszcze nie umierasz 
zapytaj przechodnia 
o siebie 
wygląd 
 
będziesz już wiedział 
jesteś pędrakiem 
bezkręgowcem światopoglądowym 
bez łzawym obserwatorem 
 
odczujesz ulgę 
jesteś tu na nic 
zostaw wyrzuty w kieszeniach spodni 
ktoś je znajdzie 
 
przystaw nóż do skroni 
świat zawiruje 
obudzisz się nowy
    