
        Tak bardzo ją pokochał
Gdy jej nie było szlochał
I bolały go serca
Myślał o niej nocami
Pieścił ciało palcami
Zbudowane z powietrza
Wyczekiwał spotkania
W myślach układał zdania
Które do niej wypowie
Głód pocałunków wzrastał
Których od niej już zaznał
Skomlały jego lędźwia
Kiedy dorwał ją wreszcie 
Rękami objął przestrzeń
Która go rozpaliła
Wgryzł się w jej usta głodny
Zjadł ból w sosie łagodnym
I zaczął sięgać głębiej
Z rozkoszy niskim jękiem
Wbijał widelec z wdziękiem
W girlandy jej wnętrzności
Nasycał swe pragnienie
Jej ostatnim tchnieniem
Wydobytym z ust słodkich
Tkanki pięknie różowe
Napawały go błogiem
Uczuciem nasycenia
Mózg tam tylko zostawił
Nie, jego by nie strawił
Kolor miał niekobiecy
    