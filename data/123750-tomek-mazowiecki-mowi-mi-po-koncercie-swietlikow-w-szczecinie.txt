

Tomek Mazowiecki mówi mi po koncercie Świetlików w Szc
zecinie


artysta pije wódkę


jest samotny


artysta jest kontrowersyjny


pije wódkę


i pali papierosy bez papierosów nie jest


artystą


bez papierosów czuje się nagi i pije wódkę


dlaczego nie miałby pić ?


dlaczego by nie


artysta kocha się z kurwami


i pali potem papierosy odwrócony do ściany


artysta cierpi i tworzy


jak nie tworzy to cierpi i pije wódkę


jak tworzy to pali papierosy i 


pije wódkę


artysta dużo myśli


potem myśli czy dobrze myślał i pije wódkę


jak myśli


między jednym a drugim kieliszkiem pali papierosy


artysta dużo chodzi i zna


dużo ciekawych ludzi


pali papierosy jak tak chodzi


dlaczego miałby nie palić ?


jak chodzi 


dlaczego by nie


artysta niespodobał się mojemu wujkowi bo palił papierosy i


był jakiś taki przeintelektualizowany i pił wódkę


mój wujek też pije wódkę i pali papierosy


dlaczego by nie miał ...


 


1999

