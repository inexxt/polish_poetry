

szukam miejsca w którym można by stanąć tyłem do świata
nie da się bo wciąż jest następny kiedy odwracam głowę 
wszystkie pary zaczynają całować się tak
jakby właśnie w tej sekundzie kula zadrżała 
i trzeba było się śpieszyć bo tutaj nie ma czasu na
słowa które należy powiedzieć ale nie ma kiedy 
dotykam palcem szyby która jest brudna i  tylko tyle 
w końcu idę bo dawno już nic nie widziałam  
że cała woda zamarzła w rynnach to dziwne więc wrócę dziś później
droga (jest) prawie pusta właściwie to tylko ja i tysiące moich odbić we mgle
ale na mnie jeszcze nie pora
 posłusznie spuszczam głowę
żeby zobaczyć  gniazdo trzeba pochylić się  zmarszczyć nos i skrzywić w lewo
ziemia jest martwa więc skąd wezmę dla nich  robaki myślę
 biorąc w dłonie pisklęta
teraz światło skrapla się w temperaturze wydechu
 

