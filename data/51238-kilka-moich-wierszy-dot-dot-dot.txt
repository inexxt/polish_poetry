

DO ŁEZ


Sama mam iść przez głupotę świata


i czytać w księgach mądrych głów 


Za mało w nich światła 


Uciekam się do ciszy drzew ukrytej 


mówiącej o wszystkim 


do wszystkich mych łez 


mych łez 


 


Dawać tyle by mi ostało coś także 


Sama zasypiać raczej 


Ale me serce zgłupiałe znając dni chłodne 


i dłonie słone nie umie nie bić dla nikogo 


wzdychając do Boga 


do łez do łez 


 


Ogień znany mi dobrze 


tryśnie w cieniach ciała ukryty 


gdy mną się okryjesz 


Gdy przyjdziesz i zgasisz bólem ból 


Bo twój jest mniejszy 


i mniej w nim łez 


w nim łez 


 


Mamy iść razem przez samotność lata 


dusznych bzowych spojrzeń 


jesienią i zimą umierać 


A wiosna przypomni nam o tym 


by rodzić się na nowo i kochać 


i życ do łez 


do łez 


 


****************************** 


 


SAMA 


Ręce jak dziecko złożone 


Pod głową szukam ciepła 


dobrych myśli 


Na ścianie znajdę cień twój 


A może mi się przyśnisz 


Lub chociaż uśmiech wyślij 


Złamana w pół Ciszą zalana 


Zasypiam sama 


 


********************************** 


 


DZIŚ PŁAKAĆ NIE PRZESTANĘ ... 


 


Boś pięknem mnie obdarzył 


i duszę dał mi, jak rumianek, 


zasadził wśród kamieni stworzeń. 


 


Boś dał mi moc móc zmienić świat 


a ciało kruche dał, jak orzech. 


 


Boś serce dał gorące tak, 


co kochać wielu może. 


 


Boś rozum dał by trzymał kurs, 


gdy płynę na bezdroże. 


 


Nie umiem dziś dziękować, 


pokłonić się, jak wdzięczny kwiat 


w pokorze. 


 


Dziś płakać nie przestanę, Boże. 


 


******************************* 


 


JEDNO TAKIE MIEJSCE 


Pejzażu plama, 


rozmawiając ze świecami, 


tchnie żółtym wspomnieniem. 


 


Niebieska dama 


topi wosk tuż za plecami 


łagodnym spojrzeniem. 


 


Małe, błyszczące, 


delikatne, ciche, kruche 


słowa ponad wszystkim 


 


a w sercu słońce. 


Jak stokrotkę, mam za uchem świat, 


co stał się bliskim. 


 


******************************


 


KOCHAM OGRODY 


Zabawne, jak można kochać 


pod dachem dzieciństwa. 


Bawić się w nowy, 


cudny świat. 


 


Z przekory pisać wiersze śmiałe, 


nie dbając, czy wypada. 


Całować liściem wiatr. 


 


Marzeniom kazać iść, 


zegarom, wspak. 


W kłótniach szukać zgody. 


 


... Kocham ogrody!


 


**************************** 


 


TEATR 


Czasami staję 


blisko – daleko. 


To mało daje. 


Za słów, za rzeką 


spadamy w otchłań 


wspólnej przestrzeni 


w teatrze doznań. 


Świat się rumieni 


w pomarańczowym 


soku i w szklance. 


W złośliwych żartach, 


w podanej kartce 


zobaczyć można 


wiele, za dużo. 


Mam być ostrożna, 


czy stać się różą? 


 


***************************** 


 


PROSZĘ MNIE NIE TULIĆ 


Proszę mnie nie tulić, 


nie łamać spojrzeniem. 


Nie chcę tego lubić. 


Wolę igrać z cieniem. 


 


Proszę nie traktować 


żartów na poważno. 


Gdy się przyjdzie spotkać, 


to minę mieć „wlażną“. 


 


Proszę mi zostawić 


metr, dwa odległości. 


Zaczynam się dławić, 


gdy miejsca nie dości. 


 


Proszę mnie nie tulić 


z tyłu i w ciemnościach! 


No a już w ogóle 


nie przy jakichś gościach! 


 


Proszę mnie zrozumieć, 


czasu dać kawałek 


i być chłodnym umieć. 


Mówić „bez zapałek“. 


 


Proszę mnie nie ściskać. 


To humor mi psuje. 


Nie mogę oddychać 


i słabo się czuję. 


 


Może wytłumaczę 


to wszystko powoli. 


Bo to jest inaczej, 


to nie ze złej woli. 


 


Mam serce gołębie 


i duszę niebieską. 


Gdy chmury się kłębią, 


przecinam je kreską. 


 


Idę hen do słońca, 


sama i jedyna, 


spotkać nieba gońca, 


tęczy się przytrzymać. 


 


Spojrzeć prosto w oczy 


aktorom i widzom, 


w śmiechu usta moczyć, 


odważnie się wstydząc. 


 


Proszę pana, bo ja 


gdybym pozwalała, 


żeby każda szyja 


na mej ostawała, 


 


to bym już korale 


z tych szyi nosiła. 


A z tego mi wcale 


do śmiechu, ach, ni ma. 


 


Bo pan kiepsko czyta 


w myślach, jak narazie. 


No i pan mi w pole 


cały, w butach włazi. 


 


Ja niegrzeczna jestem, 


bestia przemądrzała. 


A ja jednym gestem 


powiedzieć bym chciała, 


 


że poprostu mało 


pana znam. W ogóle! 


Kiedy przyjdzie pora, 


sama się przytulę. 


 


************************ 


 


ŁAMIGŁÓWKA 


Bolesny trud ogarnął myśli. 


Starają się przypomnieć rychło, 


że na manowce zejdę, 


jeśli z podmuchem wiatru 


pomknę w przyszłość. 


W ciszy ukryta wielka radość szemrze... 


I drgają czarne słówka 


niczym to uczynienie za-dość, 


niczym wiosenna łamigłówka. 


 


**************************** 


 


KONFERENCJA PRASOWA 


Siedziałam... 


Ludzi garstka i obrazów. 


Okulary, wiatr. 


Pomyślny? 


 


Pytań brak. 


 


Po stole czarne myśli 


Spacerują w tył i w bok, 


Nabawicie się zadyszki. 


 


Szkło i ostra stal. 


I płatki śniegu na papierze. 


Ołówkowy gwar. 


 


Ktoś pyta: Czy to trudne, pisać? 


 


Gdyby snów tyle, co ja, miał, 


mógłby z nich zrobić szalik długi, 


co z ziemi aż do nieba rósłby, 


i śpiewać by chciał 


pośród tej twardej szarugi. 


 


***************************** 


 


JAK 


Jak mokry ptak 


skrzydła suszę na słońcu. 


I duszę. 


 


Jak polny mak 


płatki gubię. 


Wiatru śpiew tak lubię. 


 


Jak mały skrzat 


śpię pod liściem. 


Taki mały przebiśnieg. 

