

Sierpień tamtego roku był 
nie do życia. 

Już w pierwszym tygodniu 
temperatura osiągnęła ponad 
trzy tysiące stopni Celsjusza. 

Na jedną chwilę co prawda, ale 
to wystarczyło aby stopiły się 
szklane butelki z piwem, zegarki 

stanęły o ósmej rano, a pewna 
młoda, beztroska  pani, zostawiając 
swój cień na schodach banku, 

wzleciała w niebo na kilka minut 
i wróciła do piekła czarnym deszczem.

