

“Alchemik” 
W pracowni, w której wichry wciąż wieją 
Chociaż okien w niej nie ma od wieków 
Mieszam światło twych oczu z nadzieją 
W mym kielichu wykutym w kamieniu 
I podgrzewam emocje w roztworze 
Alkoholu o barwie krwawiącej 
Kiedyś znajdę, odkryję go może 
Kiedyś schłodzę te tygle gorące 
Ref. 
Wychylę kielich z napojem 
Światłem wybiję znów okna 
Słodka chwila mnie lekko uniesie 
Nie znajdziesz mnie Mefistofelesie 
Długą brodą zamiatam pracownię 
Kruszę szkło, co dywanem się ściele 
Po naczyniach rozbitych na głowie 
Nie mam nic, chociaż dałem tak wiele 
Tysiąc butli łamie półki jak kości 
Brak pomysłu, brak sił na kolejne 
Sto lat czystej alchemii miłości 
I następne sto lat jak błysk przejdzie 
Ref. 
Wychylę kielich z napojem 
Światłem wybiję znów okna 
Słodka chwila mnie lekko uniesie 
Nie znajdziesz mnie Mefistofelesie 
Swoją pracę zakmniętą w komnacie 
Ze ścian grubych szaleństwa i cienia 
Widzę co dzień i jak głupiec płaczę 
Nocą słucham słowików zwątpienia 
Chociaż starym człowiekiem się stałem 
Choc przyjaciół już nie mam tak licznych 
Wciąż odkrywam, już kiedyś go znałem, 
Miłości kamień filozoficzny 
Ref. 
Wychylę kielich z napojem 
Światłem wybiję znów okna 
Słodka chwila mnie lekko uniesie 
Nie znajdziesz mnie Mefistofelesie 

