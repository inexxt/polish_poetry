

Przestałam liczyć żagle 
---------------------------- 
krawędzie przed - jakby pokoju było brak 
ściany zawieszone koniecznie próg 
by omijać klamki z pospolitym dotykiem 
i kosmykami powoju żeby było ciaśniej 
lato nie umrze wzejdzie późno w nocy 
mówisz 
wczoraj było - ano było 
przytakuję 
znikąd dzwoni telefon 
nie odbierasz nie jesteś ciekawy 
tak z koniczynki można wróżyć w nieskończoność 
latem 
fale przybijają do brzegu jak goście 
będzie ich w tym roku 
muszę odłożyć na półkę resztę suchych liści

 



