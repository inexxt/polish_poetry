

Śpimy...
a nad nami przelewa się
horyzont
z pustego robiąc nie całkiem próżne
czas odbiera samotności resztkę znaczeń

Śpimy...
ze zwykłego braku zajęcia
rzeczywistość poznaczyły zasieki
więc płacze
zaprawdę powiadam
o ileż lepiej nam spać

Śpimy...
ślepi mówią że popadliśmy w marazm
głusi nie chcą uznać naszego prawa
do zachowania milczenia

choć gwarantuje  nam je konstytucja

