
        INTRODUKCJA 
z głębokości duszy i z chmurzysk patosu 
talent dla Narcyza dobrodziejstwem losu 
CZĘŚĆ PIERWSZA - PRZESŁANIE 
głosem pokolenia wyrazić cierpienia 
CZĘŚĆ DRUGA - POETYKA 
nauczony w szkole wiele o języku 
używa słów prostych w nienagannym szyku 
żyjąc w czasach nowych zaszłością sie brzydzi 
nie używa rymu świat zwyczajnym widzi 
CZĘŚĆ TRZECIA - ODBICIA 
jest Wielkiej Poezji odbiciem 
cień pracy odbytej w skupieniu 
lecz tylko cieniem odbicie 
a twórca nie chce być w cieniu 
gdzie forma się wzbija nad masy 
tam wzbić się musi idea 
lecz łudzi odbicie kształtu 
kryjące pustkę dzieła 
PROPOZYCJA WNIOSKÓW 
kto czerpie wiedzę z odbicia niech lepiej wie 
że może na niej nieźle przejechać się 
że Narcyz by wielkim poetą był 
gdyby nie tylko odbiciem żył 
gdyby głębię analizy 
pod poziom cyzelizy 
cyzelowanych słów 
wiązanych mów wbił 
wtedy a nuż 
poetą 
był by 
już 
POINTA 
Kochani! (n)arcywierszoklectwo 
to kalectwo! 
KONIEC 
POSŁOWIE 
Poemo bądź mi niwą 
na której zbiorę żniwo
    