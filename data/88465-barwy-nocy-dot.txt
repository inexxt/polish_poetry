
        Ciepła żółć już dawno skryła się za lekkim błękitem
Chmary kraczącej czerni wzleciały pod ultramaryn 
 spowity migoczącymi plamkami jakby wyblakłej cytryny
Nie jest jednak kwaśno a wręcz przeciwnie  s ł o d k o
Ciepły wiatr otula wszystko
Dotyka pączków roślin i śpiewa im kołysankę
Jutro nadejdzie czas aby pokazały zamknięte w nich barwy
C i s z a
Lekka a zarazem przejmująca
W oddali wciąż niespokojne śnieżne i pieniste grzywy wodnych zawijasów
Tylko złociste cząsteczki pod stopami zdają się już spać
Od środka grzeje je Matka Ziemia
 a ich grzbiety chłodzi czar nocy
    