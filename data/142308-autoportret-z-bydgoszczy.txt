

w pamiętniku kartki herbaciane przy krawędziach 
zmarznięte kolory na twarzy malują policzki w kolor popielaty. 

o czwartej odpływa tramwaj wodny. nigdy nie mam biletu
nigdy mnie w nim nie ma. zawsze macham do obcych 

raz się do obcego uśmiechnęłam. nie odpowiedział. 

to pomaga. zaspokaja czas wolny
czasem bardzo wolny

anioły w niebie, w piekle diabły
gotują na powierzchni rzeki słońce. 

wszystko co robię jest słabo widoczne. zresztą mało znaczące. 

studzę słodką krew. tasuję kartki w kalendarzu. rozdaję makulaturę
patrzę jak zmieniają się ludzie. jak jesień zima wiosna. w oczach ryby
nie poznaje mojego zachodu. 

widzisz mnie tylko z tyłu. odlatuję między duszę a ciało
szyfrem

