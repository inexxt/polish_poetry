



Miłość, no cóż, była tak niedawno,


jeszcze w czwartek,  a to sobota już, 


w samotności i ciszy może wiersze pisze,


może astry maluje astralne oślepiające


samotna w tabunie białych koni 


galopujących zwiewnie, powabnie


tętniących ciszy allegro, presto.




 




Galop usłyszę na moście Poniatowskiego


w niedzielę rano, gdy wzejdą mgły


a zdrajca słońce nie wzejdzie 


ze wstydu zapadnie się pod ziemię


na dnie Wisły schowa oczy i płomienie.
 



