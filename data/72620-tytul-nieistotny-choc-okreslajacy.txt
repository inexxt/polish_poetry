

Sennie
Niezmiennie 
Bezszelestnie 
Cicho
Czas pierzcha strugą między dłońmi
Wstrzymuję oddech
Patrzę w niebo
Czuję, że jesteś gdzieś koło mnie
Gdzieś pośrod szeptów Twoich oczu
Gdzieś w tej muzyce Twoich włosów
Pośród zapachu Twych uśmiechów
(W tych słowach nigdy nie wypowiedzianych)
Zostało coś
(To ja zostałem - oddelegowany)
Jakieś lęki (gorące obawy przed spełnieniem)
Sny (pełne realizmu)
Marzenia (jakie? - sam już nie wiem)
Jakiś nieznośny ból istnienia
I jakieś nieme przyzwolenie
Jakieś wołanie Twoich oczu
W rozkoszy mękach niewymownych
(Wspominam Cię jak stare dzieje)
Dziś wstaję z prochu
Patrzę w słońce
(I znowu słyszę Twoje włosy)
Przepastny mrok kosmicznej nocy
(Gdy wdycham wiatr)
I ruszam śmiało w blask jutrzenki
Myśląc, że nic mnie nie zaskoczy...
Teraz, gdy wiem już, że nic nie wiem
(Czasem tak trzeba - wybacz proszę)
Niczego już nie jestem pewien
(Nie wiem co lubię, a czego nie znoszę)
Widzę te lata zmarnowane (chociaż czasami było miło)
Nie jestem sobą (nie wiem kim jestem)
(Czy gdzieś po drodze umknął sens? czy może nigdy go nie było?)
Kiedy po długim, bezcelowym locie
Zawisam ciężko na gałęzi
(Niczego nie chcę, o nic nie proszę)
Odcinam linki spadochronu 
(I spadam w przepaść)
Nie myślę o tym, co by było...
(I nic mnie teraz nie obchodzi)
Czy to jest śmierć?
(Nie)
To się nie wydarzyło...

							13MHz, 10.04.99AD

