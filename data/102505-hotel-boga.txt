

każdy ma swój pokój


w hotelu Boga


każdy ma swój spokój


i nie znajdziesz tabliczki u żadnych z wejść


z napisem: "brak wolnych miejsc"


 


każdy ma tam skrzydła


w hotelu Boga 


każdy ma dwa skrzydła


i nie ujrzysz tabliczki na drzwiach:


"nie odrywaj od podłogi obu stóp na raz"


 


każdy ma swoją harfę


w hotelu Boga


każda przepasana szarfą


i nie znajdziesz wywieszki u wrót Bożych:


"zakaz gry na instrumentach szarpanych"


 


każdy ma tam swoją chmurkę


w hotelu Boga


jakby dymek ale jednak chmurkę


i  znajdziesz tam wywieszek moc :


"palenie powoduje raka i chorobę płuc"


 


wszyscy trzymają się za ręce


w hotelu Boga


odwiedzają się i trzymają swoje ręce


i nie wpadniesz na tabliczkę jak i na żadną łzę


"zakaz przyjmowania gości w pokojach po godzinie szesnastej"


 


każdemu aureola emanuje


w hotelu Boga


Bożym światłem wciąż pulsuje


i nie ujrzysz tabliczek na żadnej z ścian:


"oszczędzaj światło. Prąd jest drogi bez zmian"


 


nikt tam nic nie widzi


w hotelu Boga


wszyscy są tam ślepi?


otóż tak bo tabliczki nad bramą nie znajdziesz znów


"żadnych Czarnych, Żydów i  masonów"


 


każdy jest głuchy i nie mówi


w hotelu Boga


żaden nie mówi i jak pień jest głuchy


i nie ma potrzeby wystawiać tabliczek wszerz


"miejsce publiczne. Proszę nie bluźnić, klnąć, pyskować" i "nie wrzeszcz"


 


ale każdy ma pianino


w hotelu Boga


każdy sobie gra aż miło


to co każdy kocha lubi pragnie


muzyką swego serca Boże serce wnet zawładnie

