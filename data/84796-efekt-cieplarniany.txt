

    
upał wykrzywia ulice


stępia dachy domów


jesteśmy jak odlani


                        z popękanej fomy


przyklejeni do rzeczy 


(świat Według Łotra)


 


terroryści podłożyli bezruch


pod centrum miasta


tylko psy gonią się


                        w fontannie


krople znikają w locie


piana tężeje w pumeks


 


przez południową bramę


nadchodzą zwiadowcy


na powitanie więdną 


                kwiaty w oknach


śmiech wklejony z taśmy


jak przeciągłe wycie






trwa Wielkie Wymieranie




 


 


 

