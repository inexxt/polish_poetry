
        Kamienny ołtarz
rozpadł się
w miliardy gwiazd
Wschodzące słońce 
wypaliło horyzont 
do gołej ziemi
Suchym korytem rzeki
pędzi stado mustangów 
tuman kurzu wybucha 
Z oddali słony wiatr
przynosi krzyk jastrzębia
znak wielkiej bitwy
Dziś zginie ostatni łowca
Wielki 
Manitou
Z nim odejdą Duchy
Od teraz Pustynia
to tylko pustynia
równina bez życia
Śmierć od jadu skorpiona
od jadu słońca
powietrza bez życia
Potrzeba wiele czasu 
aby wielki cykl
rozpoczął się od nowa...

