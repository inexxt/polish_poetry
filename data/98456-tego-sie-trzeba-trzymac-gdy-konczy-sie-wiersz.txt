

na rachunku z ostatnich zakupów w supermarkecie  


znalazłam infantylne natchnienie. w poczekalni. 


to bardzo męcząca praca
. zamordowano staruszkę. 


pani Ś. była na miejscu zbrodni samobójczej (?) po 




dzisiejszej kolacji. długi krzyk wąski pisk łomot 


spadającego ciała na szorstki kenijski dywan 


policja znalazła włos łonowy pod paznokciem 


ofiary (widziałam to już na jakiejś premierze 




filmowej sprzed dwudziestu zim) deja vu 


mając trochę ponad tuzin lat. dziwny zbieg 


okoliczności, że wschodziło wtedy słońce 


a różowe okulary z natężenia emocji pękły




może to swego rodzaju sposób na nudę i problemy 


ponoć kartami nikt jeszcze nie zabił nikogo 


przez nieumyte od lat okno widziałam podwórze 


trzykrotnie cięłam się, dwa razy brała mnie karetka




konsekwentnie zagraj mi jak upośledzonemu 


na fortepianie lub zabierz jutro do filharmonii. 


obejrzę kolejny spektakl i obwiążę komuś strunę 


wokół kostki na parę chwil przed antraktem. 


 


ludzie wyłączają z toku rozumowania tych którzy 


są niemożliwie realnie winni. carpe diem 


w pustym kieliszku taniego wina. idę się upić 


do nieprzytomności, po dzisiejszym udanym zadaniu? 


 





