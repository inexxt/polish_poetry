

Stary okulista nie widzi 
swojego pacjenta.

Jednym ze skutków ubocznych 
leków przeciwdepresyjnych jest to, 
że mogą wywołać depresję.

Zawsze zasypiam początek dnia, 
zapominam wstać. 
Kiedy sie ściemnia 
zagłuszam sen muzyczką 
zbierającą się na czubku anteny radiowej.

Nie rozumiem, 
dlaczego 100% cotton 
ma nylonową metkę.

W każdej chwili mogę 
zachorować na raka, 
od zbyt głębokiego zaciągania się powietrzem.

Codziennie chodzę do tesco, 
tylko dlatego, że drzwi reagujące 
na ciepło otwierają się przede mną. 
Upewniają, że jeszcze jestem żywa.

