

Czuję tylko powiew wiatru na mokrych od łez policzkach. To nie moje łzy. 
To nawet nie moja skóra. Nie wiem czyja, nie wiem jak się tu znalazłam, 
to chyba sen, moja dusza ma amnezję. Chodzę bez celu po krętych 
uliczkach, chodzę wciąż szukając czegoś czego nie pamiętam. Przypatruje 
się dokładnie wszystkim ludziom, kształtom, wszystkim rzeczom, które 
mijam. Gdzie to wszystko się podziało.... patrzę na swoje dłonie, na ręce, 
dostrzegam kilka blizn, patrzę na nie z przerażeniem nie pamiętając 
niczego.....

  Wpadam w panikę, zaczynam biec....byle gdzie, byle jak, byle przed 
siebie.....

  Czuję...przechodzi mnie dreszcz.....zaczynam słyszeć, coraz lepiej..... 
ktoś jest za mną, ktoś biegnie szybciej niż ja, słyszę jego kroki, uciekam, 
nie mogę się obrócić. Wpadam do głębokiego ulicznego rowu. Nasłuchuję.
Kroki ustały, ktoś zagląda do rowu, ktoś śmieje się przyjemnym 
chłopięcym głosem.
Dociera do mnie myśli, że moje oczy są zamknięte. Otwieram je szybko i 
powoli przyzwyczajam się do ciemności.
Rozglądam się dookoła.
To w czym jestem to nie rów, jest na to za wąski. To grób. Pachnący 
świeżością grób.
Myślę, że muszę się stąd wydostać, ale czuję się na to zbyt bezpiecznie. 
Podnoszę się powoli, ale zaraz znów siadam bezwładnie. Kładę się i 
patrzę w niebo. Jest przezroczyste. Jak błona przyczepiona do wszystkich 
stron horyzontu. Przypatruje się dokładniej, próbując dostrzec co jest po 
drugiej stronie.
Nagle dogania mnie świadomość czyjejś obecności. Ktoś zbliża się, cicho 
pełźnie. Nawet się nie boję – to tylko dzieci. Dzieci zaczynają po kolei 
wchodzić do mojej kryjówki. Wchodzą jedno po drugim, pomagają sobie 
nawzajem, jest ich coraz więcej, zupełnie nie wiem jak się tu mieszczą.
Po chwili są już wszystkie. Otaczają mnie zwartym kręgiem. Próbuję nie 
zwracać na nie uwagi i znów spojrzeć w niebo, ale one już obejmują mnie 
rękami, gładzą delikatnie po drżącym ciele, wtulają się w mokre włosy. 
Dobrotliwie wycierają moją zalepioną łzami i pyłem twarz.
Czuję ich ciepły, uspokajający oddech i słyszę radosny, dźwięczny śmiech.
Ciągle się uśmiechają.

  Nagle ich ruchy stają się mniej delikatne, zaczynają odpychać się 
nawzajem, zaczynają krzyczeć. Patrzę na ich radosne twarze, lekko tylko 
zmienione grymasem złości, patrzę na złociste włosy miękko 
przykrywające gładkie czoła. Przyglądam się dokładniej. Nie myślę o tym, 
po prostu patrzę. To nie są dzieci. To nie dzieci.Chce się wyrwać, szarpie 
się gwałtownie, ale czuję że zupełnie brakuje mi sił. Chce podnieść rękę 
żeby zasłonić oczy przed ich widokiem, ale coś ją trzyma. Patrzę tam i 
przerażenie paraliżuje każda z moich komórek. Zastygam w bezruchu. 
Jedno z nich wbiło się małymi, cieniutkimi zębami w mój nadgarstek i pije, 
wysysa ze mnie krew. Poczuło na sobie mój wzrok i z wolna podnosi twarz. 
Oblizało się i uśmiechnęło radośnie pokazując czerwone od krwi zęby.
Robi mi się niedobrze. Coś w środku mnie zaczyna pulsować. Czuję, że 
będę wymiotować. Trzęsę się w spazmatycznych drgawkach, przez moje 
usta zaczyna wypływać ciepła plazma... Widzę w niej kawałki ciała. Nie 
zastanawiam się skąd się wzięły. Ciecz jest lepka i pachnie śmiercią. 
Czuję, że ktoś zaczyna zlizywać ją z moich ust. Próbuje się poruszyć, ale 
nie mogę już nic zrobić.
Oczy zamyka mi senność. Ostatnimi siłami otwieram je i patrzę raz 
jeszcze. Teraz już wszędzie gdzie nie spojrzę widzę pijące moją krew 
stworzenia. Zauważam nagle ich powiewające na wietrze śnieżnobiałe 
skrzydła. Są tak piękne, patrzę na ich szlachetne rysy, patrzę w ich 
błyszczące oczy i nie mam im za złe tego co robią. Są na to zbyt cudowne.

Wsłuchuje się w ich dźwięczny śmiech.

Jedno z nich zbliża się do mojej głowy i szepcze mi do ucha kojącym 
głosem „zaśnij....zaśnij człowieku....jesteśmy Aniołami, musimy cię zabić, 
żebyś więcej nie cierpiał....zaśnij spokojnie...”. Zasypiam. Nie widzę 
żadnego światełka w tunelu. Przestaję czuć cokolwiek.

