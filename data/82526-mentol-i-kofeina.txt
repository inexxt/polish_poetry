

mentol
i kofeina
najwspanialszy facet
i ja - jego dziewczyna

i moja samotność
bo na mnie ostatni pocałunek na wieczne niedozobaczenia
połączony z drżeniem każdej żywej komórki ciała
jak podczas rozmów z samym panem bogiem

to dla mnie dziś niebo płacze
i przed światem zakrywa płaszczem utkanym z własnych kropel 
moje łzy

ja przemoczona
siedzę pod autobusową wiatą z wybitą szybą 
przez tych którzy nigdy tu nie mokną bo nie cierpią wcale
współodczuwająca pora zmywa resztki nadziei
którą pielęgnowałam w sobie
niczym wścibska sąsiadka swoje pelargonie

nieobecny facet
i ja -  samotna dziewczyna
ten sam mentol
i kofeina ...

