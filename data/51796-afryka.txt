

Afryka - samo serce tego tajemniczego kraju. Szaman siedzi na środku szałasu i parzy wywar. Faceci w kolorowych koszulach i okularach ze złotymi oprawkami wkładają do ogniska białe pakunki ze sprasowanym proszkiem. Kłęby unoszącego się dymu wyglądają niczym gołębie. Nie ma już ścian między nami. Nie płacz! Och jakże piękny jest zmierzch na tym tajemniczym lądzie. Łzy drążą koryta na mej kamiennej twarzy. Komary i ćmy krążą wokół świeczki. W radiu mówią o kolejnej wyprawie na Marsa. A ja zostaję tu na Ziemi. Księżyc świeci dziś jak zawsze. Szum dżungli intryguje mnie. Mam ochotę zerwać się z hamaka i biec przed siebie, ale jestem niewolnikiem własnej wiedzy. Utopię się w bagnie, rozszarpią mnie dzikie zwierzęta. Nie! Wolę leżeć, tak jest prościej, łatwiej. Za mną została polska droga, szum morza i ludzie których zawiodłem. Za dużo błędów, za duży ciężar - sam siebie pogrążyłem. Szyderczy śmiech na twarzy drewnianego Voodoo, nie to tylko promienie księżyca wykrzywiają drewno w straszliwym grymasie. Zawsze marzyłem o mieczu. Dostałem go, prosta maczeta używana przez tubylców, od tej chwili gęste zarośla będą moim smokiem. Taniec wojowników wprawił mnie w zadumę. Ostrza włóczni przechwytywały blask ogniska rażąc mnie swoim blaskiem. Próbowałem znaleźć jakąś analogię w ich tańcu. Ten najniższy symbolizował młodą gazelę. Dalsza czwórka czaiła się niczym lwy. Starałem się wychwycić rytmikę muzyki. Odgłosy bębnów sprawiały wrażenie bijącego serca. Nie było to serce lwa, było to serce młodej gazeli które przestało bić. Bębny zamilkły. Droga mleczna jest tu lepiej widoczna niż w Polsce. Może w hołdzie dla zebr? Mam wszystko ale uczę się tego używać. Nieudolnie ciosam umysłem mą zagubioną duszę. Czy nie uda mi się nic wyrzeźbić? Chwilę zadumy przerwał taniec świetlików. Uśmiechnąłem się. Ich światło przywróciło wspomnienia. Poruszają się tak bezgłośnie, że mój szept byłby krzykiem. Latają niczym satelity na bezchmurnym niebie. Rozświetlone smugi jakie znaczyły tor ich lotu były wszędzie. Przecinały się nawzajem. Czułem, że mogę je zebrać i upleść z nich linę piękną i mocną zarazem. Cień jest inny niż dotychczas, ledwie odznacza się na szarej ścianie życia. Cała masa szklanych kuleczek turla się z góry. Jedne rozpadły się nie doleciawszy na dno, inne wypadły z trasy. Gorące promienie Słońca stopiły je w szklistą masę spływającą ze stoku niczym lawa. Ocknąłem się. Ten obraz niesfornych kuleczek to tylko przebłysk sennych wizji. Spojrzałem na zegarek dochodziła druga. Gdyby była to pierwsza noc od mojego przybycia zmarzłbym, ale teraz już wiem żeby brać tyle koców ile jestem w stanie unieść. Przydały się. Spojrzałem w stronę ogniska - płomyki leniwie lizały dopalające się polana. Nocny taniec ognia kończył się. Poddałem się temu nastrojowi i zasnąłem.

