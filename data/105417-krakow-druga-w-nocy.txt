

kolejki po kebaba w centrum


i zapach seksu unoszący się


kilka stóp nad miastem


godzina druga w nocy


wracam do mieszkania


 


z NAJBLIŻSZYCH 


zostały mi tylko


majtki


nierozdarte spektakularnie nawet


a z odciskiem palca nogi


wprawionej w zsuwaniu ich płynnym ruchem


 


osuwam się na obrzeza miasta...


wiesz co robię kiedy sie boję?


czubkiem języka z zakrętki głowy


zlizuję dżem borówkowy


o tych resztkach wszyscy zapomnieli


podczas walki o logicznie ułożone


w słoiku owoce.


ocieram o ostre krawędzie


język rozdygotany możliwością skaleczenia


 


ktoś krzyczy moje imię


ale imienniczek nie brakuje tu i sru


ktoś inny wygrał bon na spokojny i towarzyski powrót


 


z drugiej strony ulicy i nosa


parada przyjaciół macha rękami


jak darmowymi chorągiewkami w święto narodowe


nie ja jestem ich bohaterką 


a chłopak wymijający mnie z rozhuśtana w nadgarstku


dłonią


 


kiedy zostaję sama na nieruchomym chodniku


kilkadziesiąt metrów od domu


słyszę za sobą kroki i mamrot


czterdziestoletnich niespełnionych zachcianek


modlę się


po raz pierwszy od początku drogi


aby to nie było do mnie

