

"najstarszym mieszkańcem tego miasta jest drzewo" 
K. Dąbrowska 
nie widać go w tym ujęciu
ale wszyscy wiedzą że szumi
usypia młode koty z okładki
i poezję co czuwa nad nimi
oni wszyscy nie rzucają jeszcze 
cieni i są zamknięci w kratach
z sześciokątnego chodnika
z kołysania liści 
z tego drzewa którego nie widać 
a ono poczyna właśnie natchnienie 
zrobią kiedyś z niego miękkie ołówki i jasny papier
a wszystko stanie się negatywem
jak wtedy gdy zbyt długo patrzy się na słońce
koty śpią a poezja czuwa nad nimi przez barierę 
na pierwszy plan włamuje się sucha trawa
    