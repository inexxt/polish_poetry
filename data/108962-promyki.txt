

PROMYKI


spotykam czasem niewinność


na zakretach ulic


w letnich sukienkach


z zapachem fiołków we włosach


ale po chwili to umyka


                                             odpływa




ocieram się czasem o lekkość


w powiewie uśmiechu


z małymi pierścionkami


na delikatnych palcach


ale po chwili umyka to


                                           odpływa




łapię czasem ciepłe myśli


płynące mimochodem przez sen


te o gładkiej skórze


i zadbanych włosach


rozespane przykucają


i umykają


                                          odpływają


                                                                               1995

