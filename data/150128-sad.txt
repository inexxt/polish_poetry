
            Cztery aleje nieba
 to naprawdę niewiele
ale Dziadkowie wykupili tylko tyle
     lub aż tyle...
Jabłonie tak na przekór anielskie
pogubiły już pióra
W sumie nie ma się dla kogo tak stroić
Zimą Bóg Ojciec nie patrzy tak często
ku dołowi
Tak to Nieba na ziemi szykują się
do snu zimowego
A zgarbiony metatron
Franek Ogrodnik
Szuka sposobów 
żeby  Anioły bezpiecznie dotrwały
Do kolejnej jabłkowej rezurekcji...
Cztery aleje nieba 
to naprawdę niewiele
ale w sumie 
Jesienią
obejmując złotą chmurę
i patrząc w gwiazdy
stają się nieskończonością

