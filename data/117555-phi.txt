
        Nie proszę dzisiaj o nic. Ja po prostu żebrzę 
Dotykam silnych ramion za wytarte słowa. 
Okłammy się wzajemnie, dzisiaj prawdy nie chcę 
Najwyżej innym razem będziemy próbować.
Przylepiam się do Ciebie jak kleszcz czy pijawki
A myśli najróżniejsze po mej głowie suną
Noc spędziłam wtulona w  czyste zimno ściany
Brzydzę się krwi co płynie pod Twą mokrą skórą,
 
Chcę tak jeszcze i jeszcze. To jak ketamina.
Aktualnie się snuję pod samym sufitem
Widzę nas z wysokości i to jest zabawne,
Że mogłam sobie odejść i już nie być przy tym.
Przestajesz i zarzucasz mi, że jestem dziwna
Więc się sztucznie uśmiecham i nie jestem wcale.
...
Nowy Kleparz, szary brud, korki na ulicach
Już nigdy nie pójdziemy na szampana razem.
    