
        w opuszki palców chowam ptasi puch
zmienioną skórę tam gdzie ciebie noszę
niech Nikt nie widzi jak miękniesz 
niech Nikt nie słyszy jak mną rośniesz
leżymy więc cicho by Nikt nie wiedział
jak rodzisz się we mnie wyborem
i mówię że kiedyś wyjdziesz i staniesz
gdy będzie za późno o tobie opowiem
wtedy przestaniesz już mną pachnieć
będę mogła zapomnieć o nocy
i może wtedy  wreszcie zasnę
 

