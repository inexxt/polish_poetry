
        ofiarę należy wybierać starannie
ma mieć długie nogi
by było co długo łamać
kruche i silne palce u rąk
- wielorybie łapy rzeźnika
  nie miałyby w sobie tyle dramatyzmu
  pięknego, pieprzonego dramatyzmu -
głowę ma mieć na mocnym kręgosłupie
moralnie nieistotnym
musi przecież mieć się na czym trzymać
gdy już wszystkie kończyny opadną z sił
albo lepiej
dziewięć głów
jak trochę tylko ranna, dumna Hydra
albo lepiej
dziewięć żyć
jak jeszcze nie całkiem zamęczony przez słodkie dzieci
z tropiącymi oczkami kociak
wiele serc, głów i żyć
delikatna i szybko regenerująca się skóra
im silniejsza jest ofiara
tym większa satysfakcja dla kata
    