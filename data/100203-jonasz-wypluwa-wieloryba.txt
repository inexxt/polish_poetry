

ość to może być


jak biały harpun nieciągłość zdarzeń


wbite w sklepienie podniebienia


bezdech i bezruch


wszystko niebieskie


                        staje się jak migdał


obłe i ropne w połowie przełknięcia


rzeczy powietrzne


spojrzenie przez judasz


                        rybie zeszklone


w siniejącą dal


 


gdzie się wtedy ucieka


jacy przemytnicy 


za resztę powietrza 


zamkną w kontenerze


w podwójnym dnie pod białym pokładem


porosłym pąklem i wodorostami


 


jaki to statek potrafi wypłynąć


za kryty basen wszystkich możliwości


 


albo nóż


na sklepieniu żeber


gdy wpuszcza światło 


z trzaskiem chityny i mlaśnięciem tłuszczu


a uchodzi z życiem


kredyt powietrza


I rybi akuszer który głośno krzyczy


rozwarcie ust już na trzy palce


bo gdy przyjdzie pora będzie wam dane


co macie mówić


 


albo nic


lub prawie nic


kawałek srebra drewno pociemniałe


zarosłe tkanką 


przypomina o sobie na zmianę pogody


lub na wapiennym mostku


podzwania na trwogę


sine są dale


usta zacięte


gdy sam sobie sterem okrętem i rybą


 


a za oknami ktoś przenosi górę


i w trzy dni odbudował czarną Niniwę


Królowa Południa sądzi i potępia


w Kapsztadzie na wieczerzy 


tylko Judasz biały


 


reflektor wyławia


megafon osacza


nie wolno patrzeć w kamerę


z wyrzutem






















Jonasz, jeden z dwunastu proroków mniejszych, syn Amittaja, pochodzący z Gat-Hachefer. Jego losy zostały opisane w księdze nazwanej jego imieniem (Jon). Miał z polecenia Jahwe głosić kazania pokutne w pogańskiej Niniwie. Uciekając przed misją wsiadł na okręt płynący do Tarszisz. W czasie sztormu został wyrzucony przez marynarzy za burtę (stał się symbolem osoby przynoszącej nieszczęście) i połknięty przez rybę, która po trzech dniach wyrzuciła go żywego na brzeg. Nawrócił Niniwę.
 

