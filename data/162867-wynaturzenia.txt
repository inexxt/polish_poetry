

wężowym językiem ostrzą sprawne szpony


żeby dotrzeć do wnętrza z życzliwym uśmiechem


sercem na dłoni zatrutym można się udławić


 


chód pełzający bo w głębi trzewi


ważą się losy romantycznych kochanków
noce mokre od zimnych potów i stóp


na prześcieradle wariacje hormonalne 


 


cukier żółcią na twarzy rzeźbi tatuaże


kolec w uchu i pluskwa w małżowinie


dopełniają wartości


 


subkultura zranionych brakiem złudzeń


pensjonariuszek czterech ścian


i otwartych na przestrzał okien


wyszukiwarki cudzych piętn życiowych


 


każda sypia z innym 


nieślubnym dzieckiem pod poduszką


 

