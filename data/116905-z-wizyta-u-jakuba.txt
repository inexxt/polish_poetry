

w sąsiedztwie cmentarza mam kontakt z rodziną


lecz Polska Izrael Egipt Francja i reszta są mi teraz obce


spustoszyły ich wojny sąsiedzi lub własne ego


 

 




domek mam mały jednopiętrowy


wchodzę kominem gdyż po tylu latach


mam wreszcie prawo patrzenia z góry


chociaż tęsknię za spoglądaniem wstecz 


 

 




siedem schodów prowadzi do salonu gdzie 


na ścianach wiszą zasuszone ścięgna i pięty


odstraszają potencjalnych gości jednak


warto kolekcjonować małe czasy


 

 




czasami dla wygody śpię na kamieniach


a czasami na znak buntu na drabinie


i wtedy śnię rzeczywistość taką jaką widzę


tylko moja postać ma wciąż zatarte kontury


 

 




o ogród nie dbam już wcale –


róże zupełnie zdziczały na widok wolności


drzewo poznania zgorzkniało do reszty


tylko dąb płaczu wciąż karmi się sam


 

 




są momenty gdy chcę sobie pobłogosławić


i odejść ale tryumfy nad Bogiem wyniosły ponad


możliwość pokonania samego siebie

