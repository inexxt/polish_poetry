

kiedy je zamkniesz
za sobą
nie miej żalu do ludzi
że go mają do ciebie
nie płacz
że ośmieliłeś się ośmielić
że zawiodłeś ich oczy
kiedy zamkniesz
za sobą drzwi
ciesz się że wyszedłeś
nie patrz na ludzi
co łzy złe rzucają
co wciąż się do ciebie dobijają
nawet gdy płaczesz
że odwiedzić cię nie chcą słowem dobrym
nie zastanawiaj się czy źle
zrobiłeś
Sprawdź czy dobrze zamknąłeś
drzwi
dlaczego tylko w liczbie mnogiej są?
czyżby się bali że im mniej ich będzie
tym łatwiej będzie ci uciec
zatrzaśnij mocno
jednego drzwia
jedną drzwię
jedno drzwio
zamknij
pamiętać możesz
ale nigdy
nie wspominaj
tęsknota otwiera wszystko
nawet zamknięte drzwi
zatem idź już spod tych drzwi
bo pochłonie cię twa dola
idź i zatęsknij za tym co
nie jest z tyłu i do nich należy
póki siłą mierzysz czas
a oddechem swą pierś roztwierasz
kiedy zamkniesz za sobą oczy

