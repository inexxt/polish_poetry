

1. 
odsłoni się kurtyna i zaczną się pienia
dzieci przebranych za motyle i ważki
dumne matki będą klaskać i śmiać się
nigdy nie miałam dumnej matki

2.

wszystko jest zawieszone na jednej
gałązce
przy najmniejszym podmuchu wiatru
drży i tańczy
gapi się na to nieudane dziecko

3. 

matko znerwicowana i rozczarowana
matko wymagająca i matko nieczuła
matko z plastiku, matko na żetony
nie módl się za mną

