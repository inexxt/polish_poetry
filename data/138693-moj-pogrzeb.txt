

odejdę o świcie, gdzieś w połowie drogi


choć bardzo tego pragnąłem - nie będę gotowy


 


nie zdążę ci powiedzieć: ‘kocham, miej się dobrze’


zamiast tego wszystkiego przyjdziesz na mój pogrzeb


 


wrzucą mnie do piachu w mahoniowym pudle


ksiądz zgarnie obola i poświęci trumnę


 


chciałem być spalony - zakopią mnie w ziemi


świat pędzi do przodu – odchodzą straceni


 


chciałem być szulerem, niespokojnym duchem


nigdy nim nie będę - już tu nie powrócę


 


chciałem być pisarzem – pisać tworzyć kreślić


zostałem autorem pożegnalnej pieśni


 


chciałem być Twym mężem, Twoich dzieci ojcem


teraz będę leżał, gdzie nie sięga słońce


 


zimą będzie mroźno, wiosną znów się zazieleni


chociaż mnie nie będzie- niewiele się zmieni


 


zamknij tylko oczy dosłownie na chwilę -


nie chcę żadnych łez – pamiętaj, że żyłem


 


a gdy nawiedzi Cię kiedyś życia czas złowrogi


powrócę do Ciebie skrzypieniem podłogi


 


odwiedzę Cię wiosną kiedy świat Cię zmęczy


powrócę, Kochanie, na promieniach tęczy

