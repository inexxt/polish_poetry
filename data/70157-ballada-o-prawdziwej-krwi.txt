



Przez nagie plaże światła idą chłopcy nadzy


Woda cienia kobieca wciąż dalej majaczy


Krew już wyparowała z rozżarzonych ciał


Kolor włosów na głowach i pod brzuchem zbladł


Już prawie ich nie widać, już tylko gromadka


Widm coraz bledszych idzie wciąż pod górę światła


I tylko czasem kamyk - już mróz ścina ślinę


Bezwiednej spermy - w Polsce dzwoni o szybę.


(Wojaczek Rafał ,,Bezdomni muszą zamieszkiwać światło")




Gdy Laura powiedzia
ła mi, że chce opisać moją historię - nie wierzyłam. Bo, przecież niczemu nie ufam i w pewnym stopniu jestem... Ach, sama już nie wiem kim jestem. Moja własna Legenda. Laura powiedziała mi, że jestem wyjątkowa, a raczej moje życie takie jest. Chciała zachować pamięć o mnie dla potomnych... Jednak głupota życia spłatała figla - ,,mój ty Niprzypiąłniprzyłatał!”. Zapamiętaj to sobie: życie wiecznie daje kopniaki! Nie ma ludzi bezgranicznie szczęśliwych, a nawet jeśli - to fortunie zaraz się przypomni, że tak nie może być. Ach, nieszczęsne kobiety Hitlera i Ty Marleno! Czym było owe życie? Lauro! Niezwykła przyjaciółko, dlaczego musiałaś odejść? Teraz muszę radzić sobie sama... Czy potrafię dokończyć Twe dzieło?




Gdy mia
łam pięć lat, dołączyłam do grona niewidomych chodzących po ziemskim padole. Ach ludzie! Nędznicy! To było dziwne, wrodzona wada wzroku, która wciąż się pogłębiała. Nagle bum!!! I jestem w otchłani ciemności. Teraz, gdy jestem dojrzałą kobietą i nie liczę wiosenek, których i tak nie widzę - po prostu jestem.... Mówią, że mi czasem zazdroszczą, bo przecież nie muszę oglądać tego gnoju, który narobił się na świecie. Szczęściara ze mnie, a jak! 


Czasem brakuje mi czegoś. Ale nie potrafię powiedzieć, co to jest. Moje kochane mieszkanko, które mieści się w piwnicy rodzinnego domu - daje mi poczucie bezpieczeństwa. Siostra, mieszkająca na piętrze - dzięki niej wciąż trzymam się jakieś głupiej nadziei. Ona jest naprawdę potrzebna. Gdyby jej zbrakło nie dokonałyby się żadne akty stworzenia, które wyszły spod ludzkich rąk. To motor napędowy wszelkich działań. 


To prawda, że nie poznałam świata wizualnie, ale za to potrafię usłyszeć najdrobniejszy szmer... Dlaczego Laura uważała moje życie za wyjątkowe? Ja w mojej egzystencji nie widzę nic godnego uwagi. Czasem wydaje mi się, że chciała przedstawić świat takim, jakim widzą go ślepi. Przepraszam, ale przed momentem obraziłam wszystkich niewidomych, bo przecież nie jesteśmy ślepi! Takimi są Ci, którzy biorą udział w krzywdzeniu bliźnich. Takimi są ludzie bezduszni i małostkowi, próżniacy i egoiści. Ślepa jest większość ludzkości! Dlatego nie mogę pisać, że też taka jestem! 


Moją miłością są rośliny. Całymi dniami mogłabym siedzieć w ogrodzie i grzebać w ziemi. To anomalia, jakaś zwyrodniałość! Jak to możliwe? Niech nikt nie pyta, bo jestem tylko człowiekiem. Wielu rzeczy nie rozumiem. Podobno mój ogród jest naprawdę piękny. Wygrałam już kilka konkursów, zrobiono o mnie nawet reportaż. Ale to przecież błahostki. Dla mnie najważniejsze jest to, iż jest miejsce, w którym czuję się potrzebna. Beze mnie ogród zdziczeje, a chwasty zabiją pozostałe sadzonki. Nigdy na to nie pozwolę. Czasem mogłabym cały dzień spędzić przy moich wonnych przyjaciołach i rozmawiać z nimi. Tylko one znają mnie taką jaka jestem naprawdę. Mam też pewność, że nikomu nie powtórzą tego, co usłyszą. Może dlatego nie mam aż tylu trosk? 


Czasem wydaje mi się, że wszystko co robimy nie ma sensu. Nie rozumiem istoty istnienia, czy to źle? Przecież moja dusza należy do świata.... do Boga. Powinnam wiedzieć wszystko, ale tak nie jest. Wierzę w Stwórcę, aczkolwiek do Kościoła chodzę rzadko. Ta instytucja mi nie odpowiada. Jestem dziwna. No, ale cóż w tym anormalnego, skoro całe moje życie takie jest. 


Pewnej nocy miałam sen, bardzo niezwykły sen. Przyśniła mi się babcia. Wiem, że to była ona, choć jej dobrze nie pamiętam. Ale wiem, że to była ona, ponieważ ta postać pachniała cynamonem - dokładnie jak babka. We śnie powiedziała mi, że mam zacząć wszystko od początku, tak jakbym znowu się narodziła. Mam zapomnieć o wszystkich złych sprawach i muszę skoncentrować się na sobie, mam zadbać o potomnych. Ale najważniejszą rzeczą, którą usłyszałam było: zacznij pisać! 


Ja? Powrócić do poezji? O nie!! Bałam i boję się tego. Nie chcę wiedzieć, co kryje głębia mojej duszy. Obawiam się, że znalazłabym demona. I tak knocę życie wielu bliskim. Rodzice nie żyją przeze mnie. Chciałam wyjść im na powitanie, miałam wtedy piętnaście lat. Cieszyłam się, ze wracają po długiej podróży. Tak bardzo za nimi tęskniłam. Usłyszałam znajomy dźwięk silnika i wybiegłam nie na chodnik, jak myślałam, lecz wtargnęłam nagle na ulicę. Tato nie chciał mi zrobić krzywdy, odbił kierownicą w lewo... Z naprzeciwka jechała ciężarówka... Dziś już nie żyją. Mi pozostały dwie blizny, ta na nodze i w sercu. Do dzisiaj najbardziej boli ta ostatnia. Wiem też, że siostra nadal mi tego nie wybaczyła. Nie rozmawiamy też na ten temat - dla nas to tabu. Jestem podłą morderczynią! Często widzę rodziców w snach. Mama, która mnie tuli i mówi, że wszystko jest dobrze. Oraz tata- człowiek, który sprawił, że zaczęłam wierzyć w siebie. Brakuje mi ich, tak strasznie mi ich brakuje. Chciałabym im powiedzieć: przepraszam. Mogłabym im wyznać, co tak naprawdę czuję, przekazałabym obawy. Gdyby żyli mogłabym zapytać mamę: po czym poznać prawdziwą miłość? I co to oznacza, gdy mężczyzna mówi: jesteś wyjątkowa, zależy mi na znajomości z Tobą. Dlaczego nie mogę być zdrowa? Mogłabym mieć normalną rodzinę, dzieci... A tak, stawiam na samotność, bo nie chcę być balastem dla bliźniego. Gdy tylko mogę usuwam się w bok...


I o to chodziło babci. Mam przestać z tym wszystkim. Przecież jestem normalna, a nie tak jak do tej pory sądziłam. To, że nie widzę świata nie oznacza, że nie jestem człowiekiem. Cholerne myśli. Mam tego naprawdę dosyć. Albo spróbuję wyciszyć moją duszę i serce, albo nie widzę ratunku dla siebie. Dlaczego wszystko musi być takie zakręcone? Czasem nie można sobie poradzić z własnym życiem, a tu jeszcze przyjdzie ktoś podzielić się swoimi troskami. Stop! Od dzisiaj koniec, ja też mogę być egoistką. I to jaką! 


Jak mówiłam uwielbiam pielęgnować ogród. W związku z tym potrzebuję czasem pomocy innych. Tak poznałam Laurę i Celestyna. To wspaniałe rodzeństwo dokładnie wiedziało czego potrzebuję ja i moje sadzonki. Ona także rozmawiała z roślinami i nie przeczę, że robiła to w bardziej wyrafinowany sposób niż ja. Z kolei jej brat był naprawdę niezwykły. Podobno bardzo przystojny, ale tego nie byłam pewna. Natomiast podobał mi się jego medialny głos, taki głęboki i melodyjny. Uwielbiałam te wieczory, gdy siadaliśmy razem w altanie i rozpalaliśmy grilla. Celestyn opowiadał wtedy niezwykłe historie ze swojej podróży po Chinach i Indiach. Bardzo lubiłam go słuchać. Zapominałam wtedy o teraźniejszości i zaczynałam naprawdę widzieć. Te magiczne chwile były dla mnie naprawdę ważne. 


Poza pielęgnowaniem ogrodu moją pasją są też zwierzęta. Nie wiem dlaczego, ale wybrałam sobie takie zajęcia, w których moi podopieczni mnie naprawdę potrzebują. Wiem, że są ode mnie słabsi, bo beze mnie będzie im ciężko. Ogród zarośnie, a psy znowu doznają zawodu. Po raz wtóry będą się czuły niechciane i niekochane. Czy to porządek przyrody? Czy to odwieczna zależność? Pamiętam pewne wydarzenie, nie wiem dlaczego, ale pamiętam taka błahostkę. Miałam wtedy cztery lata, rzecz miała miejsce w przedszkolu. Na deser dostaliśmy po pucharku lodów. Mariusz, kolega z grupy do której uczęszczałam, zabrał lody innej koleżance - Iwonie. Rozpłakała się, nie można jej było uspokoić. Wtedy oddałam jej mój pucharek. Pomogło. To nic, że nie zjadłam lodów, ale za to ona już nie płacze - tak wtedy pomyślałam. Nie wiem dlaczego wówczas tak zrobiłam. A wiem, że przyszło mi to z trudem. Hm... dlaczego właśnie to zapamiętałam? Najbardziej denerwujące jest jednak to, że nasza pamięć okazuje się być zawodna w najważniejszych chwilach czy momentach. Albo zastanawia mnie pewien fakt: dlaczego nie potrafimy zrozumieć znaków? Tych, które rzuca na naszą codzienną ścieżkę życia los i bliźni. Czasem naprawdę trudno jest je dostrzec, a zwłaszcza takim osobom jak ja. W pewnym momencie życia wszystko mów i nam: porzuć to, co masz dotychczas! Ale my pozostajemy bierni i wierni przyzwyczajeniom. Gdzie dawny zapał i wiara w marzenia? Gdzie ta iskra, którą posiadali nasi przodkowie? No i wreszcie: gdzie ta mądrość, którą podobno nam pozostawili? Piramidy nadal stoją, wielkie pałace i zamczyska nie runęły z powodu bombardowania. Czy to miało coś znaczyć? Coś przekazać? Raz na jakiś czas na ziemi zaczyna się piekło, które rzecz oczywista sami wywołujemy. Bo na świat przychodzi Demon. To w nim kumulują się wszystkie te najgorsze przewinienia ludzkości jakich dokonaliśmy w przeciągu dziejów. Nieszczęśliwa ta matka, która ginie spod ręki własnego dziecka. Nieszczęśni my, którzy musimy żyć właśnie w tej epoce. 


Wiem, że czasem bredzę, ale taka już jestem. Czasem muszę wyrzucić z siebie wszystkie te myśli o nas samych. Może nie mają one żadnej wartości dydaktycznej, ale są moje własne, nie są skopiowane. Apropos tego, zastanawiałam się kiedyś, czy nie poddać się metodzie in-vitro. Może to jedyna metoda na to, aby doczekać się potomstwa. Tysiąc myśli krąży naraz w mojej głowie. Wszystkie chciałabym móc wyłapać. Przypominają mi się słowa pewnej piosenki: ,,Twoja ambicja Cię pożera.” Tak, to prawda. Za dużo chcę, a przecież moje możliwości są ograniczone. Czasem czuję się jakbym miała schizofrenię. Ratunku! A może ją mam? 




Powracam pełna sił. Mogę działać. To prawda, że i nas dopadła mechanizacja. Akumulatory i nam się z biegiem czasu czerpią. Teraz wiem, że aby zacząć naprawdę żyć muszę robić wszystko to, na co mam ochotę. Fakt, ograniczają mnie pewne zakazy i prawo, ale nie mam zamiaru czynić niczego złego. Porzucam dawne życie, uciekam od niespełnialnych marzeń. Moja czaszka wypełniona jest powtórzeniami: czyn!czyn!czyn!działać!działać!działać!żyj!żyj!żyj!


Dziękuję Ci babciu. To zabawne, że jeden sen może tak wiele zdziałać. 


Palą się świece, odmawiam modlitwę po łacinie:


Pater noster, qui es in caelis,


sanctificetur nomen tuum.


Adveniat regnum tuum.


Fiat voluntas tua,


sicut in caelo et in terra.


Panem nostrum quotidianum da nobis hodie,


et dimitte nobis debita nostra


sicut et nos dimittimus debitoribus nostris.


Et ne nos inducas in tentationem,


sed libera nos a malo.


Amen.




Ufam, że On mnie wysłucha. Muszę mu powiedzieć, że jednak nie jesteśmy idealni. Choć i tak pewnie to zauważył wcześniej niż ja. Ale to nic. Wyrzucam z siebie złą energię
. 




Cisza gra,


świeci ciemność, 


słyszę głosy, nie ma 


wśród nich tych, których


nie chcę słyszeć


otwieram okno, jasne


światło latarni


oświeca moją twarz,


nie mogę spać, przyroda


też nie śpi, ktoś gra,


ciekawe czy śmierć jest 


daleko?


(Bordo Rita)




Blask aromatycznej świecy pada cieniem na ścianę.Widzę to oczyma duszy. Czuję, że zaczyna się coś niezwykłego. Powstaje czeluść. Czy to w niej mieszka Istota? Odliczam powoli: pięć, cztery, trzy, dwa, jeden.... Zdmuchnęłam płomień. Czarna dziura i tlący się jeszcze knot. Czy to znak? Symbol? Iskierka nadziei wciąż się tli. Rozliczam duszę. Nikt nie ma czystego sumienia. Oddaliłam od siebie miłość. Wyrzuciłam ją z serca. On zasługiwał na więcej niż ja mogłam mu oferować. Kimże do diaska jesteś, że decydujesz za innych? To słowa Laury. Była wściekła na mnie, ale to zrozumiałe, że swój broni swego. Mi wystarczy, że mam to uczucie na strychu serca. Każdy przecież kroczy inną ścieżką. A tylko czysty przypadek i przejaw miłosierdzia ze strony losu, czasem dwie różne łączy na zawsze. Czasza znowu dymi: memento mori... memento mor...memento mo... memento m... memento... mement.... memen... meme...mem...me...m... .... 


Nie, nie jestem ślepa. Wybaczam, co mam do wybaczenia. Myślę o tych, o których pragnę myśleć. Kocham tych, których nie powinnam.... To co jest ze mną?


Sursum corda.

