

Szumi...


Szumi ciemne wzburzone morze
Fale z łoskotem rozbijają się o skały
Księżyc powinien być widoczny o tej porze
Lecz ołowiane chmury jego blask zazdrośnie schowały


Szumią szare nadmorskie drzewa
Wiatr targa ich powyginanymi gałęziami
Woda je ciągle z góry zalewa
I wypłukuje piasek pomiędzy ich korzeniami


Szumią wichry pędzące nad wodą
Przemierzyły nieznaną dal
Pachną siłą i nieskrępowaną swobodą
Oraz solą i śmiercią pośród fal


...


Szumią ciężkie szare myśli
Rozbijają się cicho o usta
Blask w oczach smutek przyćmił
Czuć, że ta chwila jest pusta


Szumią wszystkie nieudane pomysły
Co stały na granicy możliwości
Te nowe chwile co już przyszły
Stwarzają kolejne trudności


Szumią kartki przy otwartym oknie
I słowa, które zebrałem wokół siebie
Szumi świat co teraz moknie
Szumi wszystko
  ...dla Ciebie

