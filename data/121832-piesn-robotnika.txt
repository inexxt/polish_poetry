
        Pieśń Robotnika
Kiedy już ciemna spadła noc
i niczym całun skryła miasto
na pierzchłej wierzy zabrzmiał dzwon
godzinę wybił jedenastą
I w jednej chwili ciemną noc
rozdarł jak harpun jasny dźwięk
to robotnika dźwięczał młot
a jego ton przepędzał sen
Migoczą gwiazdy , dźwięczy młot 
a księżyc wdziera się do okien
wywiesił gwiazdy w ciemną toń
spogląda na nie jasnym wzrokiem
I huczy młot, i dzwoni stal
a za oknami drzemie miasto
i huczy stal, i dzwoni młot
zegar wybija wpół dwunastą
Migoczą gwiazdy, księżyc lśni
i huczy robotnika młot, 
i błyszczy stal , błyszczy i lśni
i chłonie pracę jego rąk
Godzina pierwsza, praca wre
tli się księżyca blady sierp
i dźwięczy stal, i huczy młot
a swoim tonem odpędza sen
Wtem znowu ciszę rozdarł dźwięk
i odbił się od tafli nieba
rozszarpał ciszę tysiącem ech
to szumi tryb w maszyny trzewiach
I szumi tryb, i milczy noc
a księżyc zawisł gdzieś w gęstwinach
i dźwięczy stal, i huczy młot
już czwarta zbliża się godzina
Już księżyc zblakł, wtopił się w toń
lecz gwiazdy błyszczą jeszcze hen
i ciągłym tętnem huczy młot
i praca wre tysiącem serc
Lecz po raz wtóry słychać szmer
wiatr otchłań przeciął chłodną bryzą
pozbierał gwiazdy, księżyc zdjął
i słońce wtoczył na horyzont
Wybiła szósta, umilkł młot
umilkł, a ciszą zbudził miasto
lecz choć go twardy zmorzył sen 
choć pragnął bardzo nie mógł zasnąć
Inne go dłonie jęły wnet
choć dawno już się schował mrok
i huczy młot i dźwięczy stal
i dźwięczy stal i huczy młot
    