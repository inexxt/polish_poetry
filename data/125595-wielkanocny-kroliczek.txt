

jestem Twoim wielkanocnym króliczkiem


 


psychotropy popijam wódką
marihuanę zapijam piwem


 


jestem Twoim wielkanocnym króliczkiem


 


patrzę na Ciebie z uśmiechem i mokrymi oczami
patrzę i widzę
widzę i czuję
cały czas to zbyt mocno
boli


 


czy wiesz, że


 


jestem Twoim króliczkiem
w pięknym, kolorowym sreberku
cienką, słodką warstwą czekolady na zewnątrz
i czekającym w środku gorzkim rozczarowaniem?


 


brak mi nadzienia
mogę zaoferować jedynie
czarną dziurę
jedynie smutek
po brzegi

