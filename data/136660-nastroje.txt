

"Nastroje"


Deszcz płacze na szybach potokami
nocne autobusy oświetlają oczy
zrażone zimnem i chłodem
życie uszło jak błysk


Grzeje przemarznięte pośladki
w wiecznie otwartym markecie
pięć kroków obok stoiska
z przecenioną literaturą


Klasycy
Oświeceniowcy
Romantycy
9.99 każdy egzemplarz


Na zewnątrz zwierciadła kałuż 
a w nich groszowe lilie 
gniecione przez pędzące buty


Po ulicy snują się niedoręczone ulotki
inspiracje za rogiem
pisać można błotem 
starczy miejsca na sztukę pomiędzy 
kolorowym słowem i zgrabną ilustracją


Potem 
złożę ją w pięść
chuchnę 
i wrzucę do fontanny

