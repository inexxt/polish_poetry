

Naprawdę nie istnieję
Dowiedziałem się dzisiaj
Nagłówek gazety
Przed oczy ktoś wepchnął
Marzyłem by uciec
Wyjąc z przerażenia
Schować się na krańcach
Mego nieistnienia
Lecz i tak mój autor
Ścieżki me wytycza
Najgłębsze pieczary
Jego pióra tworem
Ile wersów liczy
Ma dziwna historia
W którym miejscu stanie
Ma ostatnia kropka
Stań i walcz
Słowo przeciw piórze
Paranoik mnie pisze
Sam się krytykuje
Czas na mnie przyszedł
Bóg przewraca kartkę
Wymyślił splot nowy
Wątku mego ścieżki...

