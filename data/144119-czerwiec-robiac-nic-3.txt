
        Do twarzy bez maski próbuję
dopasować rzeczywistość
list nigdy nie wysłany
popielniczkę z pudełka po lodach
lato które przyszło w międzyczasie
Noszę teraz spódnice
słońce staram się wpleść w coraz dłuższe
włosy
uśmiecham się tak jak jeszcze umiem
Oczy mam bardziej niebieskie
za dużo gapię się w niebo
mijam kolejne dni
robi się coraz cieplej
Tylko że wciąż mi zimno
kiedy o tobie myślę
    