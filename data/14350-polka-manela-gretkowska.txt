

„więc wolna wola istnieje, mogę zrobić to albo tamo, ale z góry wiadomo 
co zrobię – z pozycji wszechświata, gdzie „mój świat” zakończył 
swoje „eksperymenty” i transakcje, stając się przeszłością przyszłości. 
maleństwo mogło powstać kiedykolwiek w naszym miłosnym 
eksperymencie, trafiając do odpowiedniej szczeliny. jednak miało 
zaplanowaną chwilę na „uścisk dłoni wszechświata”, powtarzającego 
erotyczny uścisk rodziców”.
urodziłem. przepraszam: mANUELA urodziła pOLE, pOLKĘ. odważny język, 
ale w odpowiednich proporcjach. skandalizująca? raczej inaczej patrząca, 
przekorna, dokładna i namacalna. czułem jak pod ręka rośnie (niczym 
brzuch ciężarnej) grubość przeczytanych stron.
kilka dni książka musiała poczekać, ale czytanie to przestawienie myśli 
na inny tor. zajmuje nas, odciąga od zwykłych rozmyślań – rozumujemy 
niczym autor. zresztą ja lubię książki, które ciągną mnie do końca, 
kartka po kartce, a nie takie, które po przeczytaniu kilku początkowych 
stron zmuszają do zapoznania się z zakończeniem (tutaj koniec był 
oczywisty – narodziny, ale warto było donosić tą ciążę).
sama okładka dużo mówi o przechowywanej zawartości: moje ciało – 
nasze ciało.
forma pamiętnika – myślę, że w tym pisarka czuje się doskonale 
(napisała wcześniej „nAMIĘTNIK”). 
częste zmiany tempa – czasem strzela krótkimi zdaniami, a czasem 
bombarduje wielokrotnie złożonymi. zdecydowanie lepiej wypada w tych 
pośrednich, a dosadności nabierają jest krótkie sformułowania.
szczególnie cieszą znakomite i zaskakujące porównania 
(np.: „łechtaczkopodobne klawisze komputera i myszy”). autorka jest 
zorientowaną i wnikliwą obserwatorką. posługuje się zróżnicowanym, 
sporadycznie banalnym, ale zawsze celnym i soczystym językiem. jest 
konkretna – nie koloryzuje, a pokazuje. wypada bardzo przekonywująco i 
w życiu codziennym musi być bardzo energiczną kobietą obdarzoną 
ciętym językiem. odniosłem wrażenie, że jest zmienna - a może takie 
rozchwianie emocjonalne to wynik ciąży? 
co powoduje, że książkę czyta się przyjemnie? urok autorki i jej sposób 
pisania. również forma przyciąga - klasyczna (wspomniana już mnogość 
metafor, epitetów) w zetknięciu z tym co współczesne (słownictwo, fakty) 
tworzą żywy i rozedrgany język. do tego dochodzi codzienność (książka 
jest pamiętnikiem, szarością dnia i ciemnością nocy. również 
przemyśleniami powiązanymi z konkretnymi wydarzeniami politycznymi, 
gospodarczymi, społecznymi i medialnymi). całość spina coś tak 
metafizycznego jak ciąża. kolejne etapy cudownej przemiany, aż do 
narodzin. powstawanie życia poza życiem. kiełkowanie w brzuchu i 
pławienie się w bezpiecznych wodach płodowych matki... jednak nie 
byłbym sobą, gdyby czegoś mi tu nie brakowało... najsłabszy jest 
początek książki, ze swoim nie skonkretyzowaniem (ale i tutaj jesteśmy 
zaskakiwani – kobieta zmienną jest?!). do czego można się jeszcze 
przyczepić? ano do zwierzeń kontrolowanych. pewna powierzchowność, 
zaprzeczenie pamiętnikowej regułki, że każdy otwiera się w tajemnicy. 
„wyobrażam sobie po buddyjsku tWOJE pierwsze chwile, kiedy to biała 
kropla pIOTRA zlała się z moją czerwoną i powstało biało-czerwone bindu, 
to, co będzie na dnie tWOJEGO serca i co rozpuści się na końcu, kiedy... 
przestanie ono bić. na obrazie „jEZU, ufam tOBIE” według wizji świętej 
fAUSTYNY z serca cHRYSTUSA wychodzą też dwa promienie: biały i 
czerwony. tWOJE czarno-białe serduszko z USG szamotało się tak 
pośpiesznie do życia.”
w „pOLCE” jest kilka zdań opisujących zbliżenie kobiety z mężczyzną oraz 
wzmianka, że gRETKOWSKA w „nAMIĘTNIKU” napisała ze trzy strony 
typowo erotyczne i nie przyszło to jej z łatwością. myślę, że mogłaby 
napisać i więcej. ma czar pisania. nie boi się wyrazów potocznych. potrafi 
używać słów, a jej bezpretensjonalny i żywy język potrafi zaciekawić, 
poruszyć. pisze zmysłowo, wręcz erotycznie.
„pOLKA” to raczej książka dla kobiet, którą napisała kobieta. jednak 
pouczająca pozycja dla mężczyzny – temat, który nie dotyka nas 
bezpośrednio i myślę, który ta książka pomaga zrozumieć. zresztą 
przejawiam zainteresowanie bolączkami kobiet. chciałbym je poznać, być 
niejako w ich ciele, by lepiej zrozumieć takie stany jak miesiączka, ciąża, 
czy menopauza (moja potrzeba bolesnej świadomości).
na zakończenie nasuwa mi się takie pytanie: czy kobieta, po takim opisie 
ciąży, nie zacznie się bać bólu, który towarzyszy porodowi? tej „śmierci” 
przy narodzinach? i to doskonale puentuje moje odczucia, a i dobitnie 
świadczy, że gRETKOWSKA przemawia do czytelnika. cieszę się, że jestem 
mężczyzną i mój udział w końcowym stadium ciąży sprowadza się do 
trzymania kciuków :).
i co to są treatmenty? domyślam się, ale dokładnie co to jest – nie mam 
pojęcia :).
„swojej śmierci się nie boję, mam do niej zaufanie. raz była zwierza – ból 
wyjący o koniec. zwierzęca – bo ciało, przyszpilone bólem, wije się, 
skowycząc o pomoc. innym razem była przerzutką bez ciała, sama 
lekkość. zostało wspomnienie tamtej chwili, niby kość do wiecznego 
obgryzania z tęsknoty za prawdziwym mięsem.”

