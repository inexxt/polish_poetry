

miasto jasne i tępe raczej zmęczone
taka pora dnia i nocy
więcej tłumaczy sobie fizyką niż  filozofią 
zbyt dobrze wie jaki wynik należy uzyskać
przyjmuje nas chętnie i nie drogo
przypomina stare piosenki
 
nuci cichutko kołysanki
razem czekamy na wiatr który posprząta 
zabawa była głupia powiedziała i poszła do domu
zbierała się jak deszcz 
to znaczy wiadomo było że po niej
wyjdzie słońce i pokaże gdzie nas boli
postoi chwilę nad grobem tego który kochał góry
 
nigdy nie był przyjacielem aż do śmierci
potem przypomni sobie że o nas
to przecież inna historia
popatrzy jeszcze chwilę jak się patrzy na film
zamarzy.

