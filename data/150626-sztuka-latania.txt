
        Był szmer i mocne bicie serca
Był wiatr, muzyka i skrzydła anioła
niemal, 
który zniżał lot i porywał człowieka,
jak jastrząb,
by swą zdobycz osadzić na szczytach gór.
Było
Było powietrze i była woda
drżenia powiek, tylko z zachwytu
w zachwycie
otwarte oczy z niedowierzania,
że oto życie
staje się każdego dnia i wzbiera
Było,
było,
było...
A teraz?
Papieros i kawa, nocne krzyki niespełnienia - 
mdławe wierszyki, jak łuna miasta, 
co spłonęło.
Co rusz stawiasz nogę
w spalonym Rzymie, zastygłych Pompejach
stawiasz drugą
co rusz
Spalone i znieruchomiałe na wieczność 
zwłoki tego, co kiedyś tętniło życiem,
wieloma życiami i wszystkie dla ciebie,
dla nich ty, dla nich wiatr i woda
Dziś anioł nie ma skrzydeł.
    