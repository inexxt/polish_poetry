

Kominy wystające z domów 
wbijają się jak 
chirurgiczne igły w chmury 
i wstrzykują dym. 

Chmury przesuwają się jak 
ruchome osiedla z zamkniętym 
wewnątrz szczelnie dymem. 

Traktujesz chmury jako 
coś lepszego bo wyższego, 
rozpływasz się nad 
rozmaitością kształtów. 
Co nie zmieni faktu, 
że to tylko sadze i brudy 
z palonych śmieci, 
starych gazet z programem tv, 
zużytych podpasek i 
opakowań po jogurtach 
malinowych

