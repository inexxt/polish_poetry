
        jestem, ciszą której się boisz
spokojem którego pragniesz
ja, to gałąź rodząca jabłka 
ja, kartonowe pudło gdzie schował się kot
jestem, hałasem który rozwiewa marzenia
muzyką która koi bóle
ja, to ciernie rozdzierające skórę
ja, warga rozcięta z której zlizujesz krew 
jestem, snem który Cię bawi 
ukojeniem w ramionach mężczyzny 
ja, to łóżko które Cię usypia 
ja, kochankiem wymyślonym najśmielej 
jestem, nadzieją matki 
miłością mężczyzny 
ja, twe poczęcie 
ja, myślami nieprzyzwoitymi 
jestem, słowami po których płaczesz 
lekiem który aplikujesz 
ja, kromka ta z śniadania 
ja, ulubiony alkohol 
jestem, ustami piekącymi na wietrze 
szminką która błyszczy 
ja, werblem rytm wybijający 
ja, wektor twej drogi 
jestem, tym który źle życzy 
dla Ciebie murem który więzi 
ja, ulubionym zapachem 
ja, ręcznikiem w który się wycierasz 
jestem, moją własnością 
kobietą przy której się budzę 
ja, ostatnie wspomnienie 
Ty, ciało z mojego ciała
    