

Żuję wargi swobody
bo jestem masochistą w pokoju z gąbki
odartym z pokus
odartym z radości
może mam za miękki kask
może lukrowane pasy bezpieczeństwa
hamują mój egocentryczny sen
Zapadłem w letarg
zawróciłem ster
obrałem złych proroków za drogowskazy
za prawdę wziąłem urojenia romantyka
Starałem się znaleźć to, co nieodnajdywalne
ugniatałem plastelinowy kręgosłup
zbagatelizowałem znaczenie prostej postawy
Oparłem swój światopogląd 
o tekturowe fundamenty
o kłamstwa mądrych ludzi
Teraz stoję z nicią waszej ignorancji
i zszywam swoją twarz
zszywam rozsądek i błędne wnioski
zszywam noc z porankiem
by życia już z oczu nie tracić

