

 
 


 
Dobro
(fraszka)


 






A gdy wstąpiłem w samo południe
do Akademosa zielonego gaju,
ach! jak dziś tu ludnie
więc stanąłem na dróżek rozstaju
a echo kukułkę powtarzało stale
i oto zbliżył się do mnie Alexander z Hales.
Czy wolno zapytać
kogo mam honor i przyjemność witać?
(ukłoniłem się jemu)
Alexander – 
miło mi panie
a ja Agamemnon – 
czy mogę zadać pytanie:
co to jest dobro?
Odpowiem ci Agamemnonie na nie – 
dobro wszelkiego bytu wypływa ze zgodności
z jego naturą gatunkową.
A jeśli chodzi o człowieka?
Dobrem gatunkowym człowieka są czyny
zgodne z prawym rozumem – 
jest to dobro moralne.
Przecież to takie proste wręcz trywialne
pomyślałem i odszedłem w zadumie.


 


 


12.06.2009


 



