

A ci co myślą, że
Dzień oceny rzeźb nadejdzie
Później czy też prędzej
Zawiodą się
Dlaczego Nieskończony
Nieomylny i Nadający Sens
Miałby się mścić
Na nieplonnej ziemi
Skoro Jego ogień
Liżący niezgasłym jęzorem
Kruche ugory
Nie napotka oporu
Nie poczyni zniszczeń
Krajobraz po bitwie
Jednaki jak
Krajobraz przed bitwą
Przybędzie tylko mała
Garstka popiołu
Kilka wypalonych kikutów
Wśród miliardów im podobnych braci
To tu
To tam...

