

 


Naucz mnie bezdźwięcznie
chwytać powietrze
Szczypcami do lodu pokaż
właściwą drogę


 


Tam, gdzie schował się mój lęk
szybko wbij zimno
Chcę przestać dławić się
gorzkim strachem


 


Jak dawniej móc
smakować zamrożone marzenia
Nie musieć udawać
że się nie boję


Grzeczne glikopeptydy 
nie niszczą żywych tkanek
więc pozostaje nadzieja


 


Nie jestem jak
arktyczna ryba 
ale ufam:
nie wszystko stracone


 


Czuję się trochę
jak reanimowana truskawka 
atakowana sztucznym ciepłem
więc mógłbyś się 
łaskawie
pospieszyć

