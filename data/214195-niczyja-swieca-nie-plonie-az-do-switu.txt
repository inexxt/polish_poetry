



 Niczyja Świeca Nie Płonie Aż Do Świtu
za okiennych szyb, witrażem
płowo-szarym


jesienna noc zamarza w kir żałobny


obumarłych drzew dźwigają się nagie
konary


ramionom aniołów upadłych, tak w
grozie swej podobne


niebiosa zaś, łzami martwych gwiazd
spękane


jak cmentarzysko życzeń, tylko tych
niespełnionych


jak płomyki dziecięcych marzeń, przez
czas zapomniane


i pieczęcią księżyca, w tęsknocie jak
w bursztynie, na wieki uwięzione


bo czyż jesteś tam Boże


czyśmy tu jedynie sami


czy na modlitwy nasze, odpowiedzieć
nam możesz


czy pisane nam jedynie cierpienie,
sen i umieranie


a wszystko to od dnia narodzin, po
dzień ostatni


tak naprawdę zda się tylko na nic


spowity nostalgią, co duszę smutkiem
swym oplata


sennym, rytaulnym ruchem, zwiędłej
nieco dłoni


nawlekam płomień na trupioblady
żagiel świecy


i zanurzam myśli me, w tej
bezkresnej, nocnej toni


by usłyszeć ów Głos tajemny, który
objawia sekrety tego świata


by zrozumieć życie i pojąć ten nasz
los człowieczy


lecz bezdenna cisza i milczenie cieni


jedynie przypomina, że z każdym dniem
i godziną


wszystko co było, jest i będzie, w
pył się już obraca


i żaden człowiek ze swą sztuką czy
wiedzą


nie podoła tego zmienić


niczym latarnia u wybrzeży mroku,
płonie wciąż samotna świeca


i ja pełen wciąż tlącej się nadziei,
u jej boku 


czekam odpowiedzi


nim nocy marmur obróci się się w
szarego świtu granit


więc jesteś tam Boże 


czyśmy tu jedynie sami


wszystko co zechcesz uczynić możesz


czyś jedynie postacią z prastarego
mitu


bo dziś wiem tylko


że niczyja świeca nie płonie aż do
świtu


i ile jedna łza może pomieścić smutku
i cierpienia


nim w rozpaczy swej ogromie


spadnie jak kropla deszczu


i ugasi bezpowrotnie, świecy owej,
wątły płomień



