
         
Ucznie- jednoaktówka


             
SCENA I


Sala lekcyjna, uczniowie w ławkach, belfer dykuje notatkę


//Belfer, Kujon, Luzak, Lolita, Marzycielka//


 


Belfer


Wiem: okrutne męki cierpicie, czujecie katusze, 


ja bestyją będąc do nauki was zmuszę,


ku śmierci dłoniom skieruję lenistwa zastępy,


 
krętactwo ku ogniu poślę, nieuków na strzępy.


Tym którzy mej woli nie uchylą czoła,


biada i rozterka, któż to pojąć zdoła


 
niechaj pojmie.


 


Kujon


Panie profesorze czyliż pan pozwoli, 


że dodam co nieco drogą pańskiej woli.


//Belfer daje znak głową//


Cokolwiek pan powie z pewnością to racja,


Bóg daj, by w pańską stronę poszła edukacja,


By formę nauczaniu prawiła ta ręka,


Co pośród rąk łagodnych jedna ucznia nęka,


Co wiedzę czyni królem, marzenia hołotą,


Ta, która stawia ludzi nad miernotą.


 


Belfer


Daj Bóg


//Belfer podchodzi do tablicy i coś na niej pisze//


 


Luzak


(do Lolity)


Dajmy sobie spokój, na cóż lekcji trudy?


Ukróćmy nędzne godziny niepomiernej nudy,


Niebem wciąż wierzga słońce, czas życia niedługi,


Czy raczysz moja droga pójść ze mną na szlugi? (papierosy)


 


 
Lolita


(poprawiając makijaż)


Chętnie bym tę przyjemność tobie uczyniła,


Lecz przyroda mym włosom, mej cerze niemiła


Gdy wiatr mych włosów połacie uniesie w porywie,


Kolejne mi przed lustrem marnować minuty,


 


Luzak


(śmiejąc się)


Ledwo wietrzyk zawieje już imidż zepsuty,


(udając Kujona)


Cokolwiek pani powie z pewnością to racja,


Wszak zostało nam jedno...


 


Lolita i Luzak


                
...Męska ubikacja


 


Luzak


Tam niszcząca moc wiatru nie ma żadnej siły,


Promyk słońca nie wpada, co cerze niemiły,


Słowem "żyć nie umierać" i palić do woli.


 


//Luzak i Lolita wychodzą z klasy//


 


//Marzycielka wstaje z ławki, wzrok ma rozmarzony, patrzy w jeden punkt, w ręku trzyma poezje//


 


Marzycielka


(z pasją, podnieceniem)


Tak bieżąc i skacząc sunęłam przez łąki,


Wplatając między włosy złotych marzeń pąki,


W ich kwiaty całą byłam


I śniąc w bezkres śniłam,


Będąc kwiatom nektarem byłam i istniałam...


 


Kujon


(przerywa jej)


Przez co w intelekcie wielkie braki miałam...


 


Belfer


(odwraca się)


Słuszną prawisz uwagę, marzenia to bzdury,


Nic ponad suchą naukę nie wzniesie pod chmury,


Zatem usiądź przy ławce, daj spokój poezji,


Dość na dzisiejszej lekcji głupot i herezji,


Która płynąc, twe ciało do cna przesiąkała,


Dając upust twej pustce echem się ozwała.


Czujesz rozgoryczenie, sądzisz nie mam racji?


Taka jest moje dziecko cena edukacji.


 


//Dzwonek//

