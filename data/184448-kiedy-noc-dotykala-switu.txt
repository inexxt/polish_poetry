
        poczułam zimne dłonie

ziemi bardziej bliższej

niż jego

zapewnienia o wiecznej miłości

tu i teraz tak po prostu zostawił mnie

na resztę życia

z poczuciem wykorzystanej

szansy na przykładną żonę i matkę

winiłam

za wszystko bal usprawiedliwiając się

brakiem znajomości reguł

i gdyby nie egreta

schowałabym głowę w piach



przekleństwem się stała

amarantowa suknia

która jak magnes przyciągała

wzrok



dojrzewający owoc

potęgował nienawiść

do siebie samej



a ty jakby nigdy nic

trzymasz mnie za rękę

z myślą że może to już nasze pożegnanie

nieświadomy

tajemnicy sprzed pół wieku



bądź dumny z jej talentów

i jeszcze tylko

powiedz niech mnie odwiedzi

w szpitalu
    