

 


Wygodnie w marazm
zatapia się co dzień.
Bije głową w życia mur.


 
Bez entuzjazmu,
na przekór sobie,
z kulawym cieniem plecie sznur.


 
A na nim supły, 
marzeń i bytu.
Wyrostki, które zostawią ślad.


 
Dla przyjemności, 
własnego zachwytu.
Co by się stało, gdyby tak…


 
Tak, choć przez chwilę
rzucić wszystko.
Odwagę w sobie dziką mieć.


 
Zostawić przeszłość, 
Powitać przyszłość.
Zaczerpnąć z życia to, co chce.

