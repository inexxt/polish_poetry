
        Przysiądź się do mnie
Towarzysz mi w Próżni Samotnej
Będę jak Jezus w Ogrójcu, a ty jak
Na prawdziwego ucznia przystało
Zaśnij pod drzewem
I olej mnie
Śpij ołowianym koszmarem
A gdy spytam dlaczego śpisz, odpowiesz
Że to diabeł ciężki siadł na powiekach
To przez niego
I wtedy raz w życiu będziesz sobą
Niewinny z czystymi rękami
Ale cóż...
Taka twoja natura, człowiecze
W Próżni Samotnej
Bez warunków do egzystencji
Wszystko niszczeje
Ot, samo z siebie
Choć tego nie wiesz, obumierasz
Ogrójec obumiera, ja
Obumieram
Nie od kamicy nerek
Nie od raka płuc bynajmniej
To zaledwie kaszel
Walczą ze mną jak z wiatrakiem
Tylko ta Próżnia...
Samotna, koścista
Otula za wcześnie
I dlatego jakoś tak niezręcznie

