

Nie rozumiem, dlaczego


trzeba najpierw spać, by potem wstać,


dlaczego, by czytać, trzeba coś napisać,


nie wiem też, czemu po nocy zawsze jest dzień,


 

 




(i na odwrót – intryguje mnie to).


 

 




Wciąż odgłosy z głośników chcą mi tłumaczyć,


a inni pokazują mi wielopikselowe obrazy –


każą zrozumieć i przy okazji kupić


SUPER ODTWARZACZ DVD


(i każą mi rzucić palenie - szkodzi zdrowiu,


które podobno jest tylko jedno).


 

 




Ogłuszają moje pięć zmysłów


i nawet ten szósty, co go nie ma.


Dają mi ból głowy, a po chwili


tabletkę, co go ukoi.


Dają mi śmierć i psychologa,


by miło przed nią porozmawiał.


 

 




Podsuwają mi pod nos świat Absurdu,


sieczkę postępu,


co ma dumnie pomagać.


Łudzą kłamstwem reklam,


by dać mi swoje Szczęście.


 

 




A ja tak nie chcę.

