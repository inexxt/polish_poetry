

psy już okrążyły nasz dom


krzyki błyski dźwięki flesze syreny


żółta wstęga osłaniająca nasz raj


 


w brązowej sukni robisz kawę


dla wszystkich zgromadzonych w środku


ktoś mówi to 


ktoś inny dodaje tamto


milczysz łzami rosząc nasz dom


pomyślisz że oszalałem


ale ja wciąż tu jestem


dla Ciebie


 


krzyczą bezwstydnie


nie zważają że patrzysz


na przeżartą ogniem mą skroń


że czujesz unoszący się proch


pytają kiwają głowami wzruszają się


zaraz wyjdą Ewa


zaraz mnie zabiorą


pomyślisz że oszalałem


ale ja wciąż tu jestem


dla Ciebie


 


stoisz przy schodach


w swej brązowej sukni


we włosach wpleciony masz kwiat


który rankiem Ci ofiarowałem


Twoja dłoń spoczywa na biodrze


drugą ocierasz ostatnie już łzy


nie chcę byś w tej pozie zastygła


pomyślisz że oszalałem


ale ja wciąż tu jestem


dla Ciebie


 


skryj nasze marzenia


wspomnienia też które drążą Twój ból


skryj wspólne chwile


całe nasze życie skryj


w zwykłym kartonowym pudle


i wrzuć je do morza


na zawsze


pomyślisz że oszalałem


ale ja wciąż tu jestem


i będę tylko dla Ciebie

