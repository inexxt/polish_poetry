
        Dziękuję Ci Przyjacielu
za prosty kręgosłup
i skrwawione ramiona
Postrzępione uszy twoich szelek
wysłuchały wielu słów
nie zawsze do końca przyjaznych
Jesteś już  przetarty i wypłowiały
cóż, opaliły Cię bieszczadzkie wiatry
a głowa wędrowca opierała skronie
To wcale nie wstyd że nie widziałeś
Dachu Świata czy Czerwonej Góry
i tuż za domem można dotknąć gwiazd
Dziś idziemy po raz ostatni
niedługo noc przegoni dzień  
 a sowa zamknie las pozłacanym kluczem
I jeszcze tylko...
Przepraszam Cię Bracie
że na dobre i złe
musiałeś zrosnąć się 
z plecami wędrującego
 
    