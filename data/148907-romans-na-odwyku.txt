



moja mała francuska
przyjaciółko
nie zasnąłbym bez ciebie
tego czarnego polskiego
wieczoru
wybrałem cię
spośród tysięcy
i zabrałem do domu
zamknąłem drzwi
i pogasiłem światła
żeby nikt
nie widział nas razem
nie wstydzę się ciebie
jesteś mocna i słodka
jak na swoje trzynaście lat
to za siebie mi wstyd
że znowu to robię
jak mówił Valmont
to silniejsze ode mnie
wybacz najdroższa
niewiele z nas zostanie
do rana
miejmy tylko nadzieję
że ty będziesz ostatnia

