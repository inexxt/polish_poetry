
        Na stole miasta park i tysiąc roślin 
jest bukietem w wazonie z uchem na piaskownice
kościste brzozy odrastają
odwrotnie proporcjonalnie do pietruszek
pod ziemią w cieniu natki krety jedzą chleb razowy 
na weekendowym pikniku
W wysokich szklankach bloków małymi haustami
Pije się energię komunalną, wytrząsa się ludzi spod ich kołder
Na krześle tuż przy stole siedzą kamienie
Sztywne i wyprasowane jak na ostatniej wieczerzy
Jakby zupełnie nie dostrzegały łaszących się do ich boków
Przymilnych, sierściastych mchów.

