
         

Starzec siedzący samotnie na skrawku swego łóżka – państwa,


wpatruje się w zamglone obrazy nieosiągalnych wspomnień.




Ile niewypowiedzianych pragnień jest w jego oczach – wie tylko on.


Za oknem przemijają obrazy jak odcinki nielubianej telenoweli.




Pod powiekami zagościł smutek a jego wnętrze wypełnia pustka.




Codzienności przed bólem strach.




Ze złością odtrąca wyciągniętą dłoń myśląc,


że to pięciostrzałowy rewolwer,


którym ma wykonać wyrok na sobie – ostatniej ofierze wojny.




Bezmiar ratunku odrzuca do braków ostatniego bastionu honoru,


i swoją przydługawą laską zaplata pętlę z powietrza na swojej szyi.




I tak blednie.

