
        Tam była wiotką akwarelą
upuszczoną na pościel 
jego ramion
we włosach nosiła zapach deszczu
delikatnie przyciszony
wśród słodkich pomruków
kryształków jej źrenic
migdały palców
tańczyły omdlałe
już lekko rozmyte
na tle jego ust
a krople głosu
złocistoszklane
drżały odkryte
na niebie jej szyi.
Tu po jej łzach
nie ma blizn na jego wargach 
cienkich bruzd na jego dłoniach
nie ma śladu
tylko cisza
Tu świat zaczyna się kolejny raz
wpół do siódmej rano
    