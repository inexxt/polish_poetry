

„Skrzydła w szafie”

 






 




 


Chcę tańczyć,


w twych ramionach tłumiąc śmiech.




 


Mogę oświetlać ci drogę


aż do końca, wsłuchując się w odgłosy


kroków na schodach.




 


Chcę móc oglądać każdy


poranek na twojej twarzy


i kąpać się w łzach wierzb


mieszkających obok naszego domu.




 


Twoje skrzydła w szafie.


Pióra na poduszkach.


Pod lampami kryształy mórz.




 


Mogę pielęgnować cię w spokoju.


Nikt nam nie przeszkodzi.




 


Twoje usta obok moich.


Niebiański śpiew w uszach świata.


Na podłogach tysiące gwiazd.




 


Chcę błogosławić każdy dzień


spędzony z tobą.




 


Mogę kołysać się


wraz z wiatrem południa.




 


Twoje skrzydła w szafie.


Pióra na wodzie.


Pod lampami obłoki chmur.




 


Wiem, że teraz mogę latać.




 


Ale twoje skrzydła są w szafie…




 


… a obok nich moje.




 




 




 




 




 




 




 




 


Agata – Kornelia 
 
Kucińska

 



