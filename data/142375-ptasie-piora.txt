

Świata nie widziałem.
Moje okna wychodziły na miasto,
A ono wszystko deformowało.
Jednak wyglądałem przez nie,
By zatęsknić za ptasimi piórami.

W piórach żyła idea latania,
Głęboka jaźń
Pod powierzchownym ciałem.

Przynosiły mi je gołębie.
Przesiadywałem na parapecie,
Dzieląc się okruszkami.

I nie chodzi o to,
Że przestały mnie odwiedzać.
To ja jestem inny.
Okradziony z kruchości,
Nowoczesnością umorusany.

