



dzisiaj jest piątek, a ja kocham koniec tygodnia.


wreszcie mogę zrobić ci śniadanie lub wyjść 


na spacer z rana, kiedy ty grasz na fotograficznych 


sepiach czy gdy lepisz kolejny plac zabaw? 


 


nie łykam kolejnych tabletek jak weronika p.coelha 


to nie condicio sine qua non by radzić sobie 


w ekstremalnym natężeniu szesnastoletniej historii. 


wdech nosem i wydech ustami zagryzanymi 


 




w napływach zazdrości. w siedem minut napisany 


wiersz, paznokciami, spod których zamarza ostatni 


deszcz, złapany w biegu do autobusu 128 (codziennie 


się spóźniam i zapominam kluczy do twojego domu.) 


 


potem tylko podgórnik i ihan zostaje do poczytania 


oraz liczenie napisów na ścianach. niezręczna cisza. 


zgiełk w linii komunikacji miejskiej. ktoś wysiada. 


jeszcze gorzka czekolada na dzień dobry i do widzenia.



