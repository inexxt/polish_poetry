

jeszcze nie w pokoju już nie w kuchni
korytarz to świątynia czekania
(jeśli słowo świątynia jeszcze jest w użyciu)
przestrzeń bardzo źle wykorzystana
nieprzydatna i niekonkretna...
gdyby chociaż
wszystkie korytarze świata złożyć 
w jeden budynek- połączenie pokojów i kuchni
-rozwiązałby się problem bezdomności
wieża Babel to byłby pikuś i 
nie wymówiłbyś jak wielka to budowla i osiągnięcie
korytarz przechowuje buty obsmarowane ulicami nieczyste
musi to być miejsce potulne i skromne i pogodzone z losem
skąd więc taki jego charakter?
wskutek popełnionych lub niepopełnionych działań?
z powodu nieprzydatności całej swojej bezsensowności
już przy wejściu?
najczęściej bez okien a z zapachem spoconych stóp
niedekorowany ascetyczny i milczący
świadek wielu pożegnań mało efektownych
nieciekawych.

