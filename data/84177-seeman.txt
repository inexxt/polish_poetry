

Może chciałbym zapomnieć, może powinienem
Jakże boli ręka
Kiedy się nią sięga 
Po coś, co pod samym jest niebem.

Jakże trudno kochać, kiedy się nie widzi
Jakże boli serce
Gdy jest w poniewierce
Kiedy Twoja głowa z serca Twego szydzi

Gdy jesteś żeglarzem, co nie widzi morza,
Gdy łódź Twoja wierna
Stoi w porcie bierna
Kiedy by się chciało rzucić ją w przestworza

Musisz uwierzyć w to, czego szukałeś
Wyciągnij z tego morał
Gdy Twój własny korab
Mówi Ci, że sam siebie nie znałeś

Dziś łódź sama płynie. Kadłub kroi fale
Ty nią nie kierujesz
Ty ją tylko czujesz
I rzucasz całego siebie na szalę

Lecz Ty już się nie boisz. Widzisz Gwiazdę Polarną
Świecącą na niebie
Specjalnie dla Ciebie
I wiesz, że dola Twa nie będzie marną.

A gdy znajdziesz już swój ląd, swoją Ziemię Obiecaną
Ból Twój spłynie
Strach przeminie
Gdy już ujrzysz ukochaną

Płyń żeglarzu na swej łodzi i nie kieruj swym korabiem
Miłość jest Twym przeznaczeniem
Serce - korab jest Twym mieniem
A Twa podróż – snem na jawie.

Płynę po swą miłość, wciąż przed siebie zdążam
I bez względu na pogodę
Słońce, śniegi, wicher, słotę
Będę płyną, by ją  zobaczyć widniejącą od morza
 
Jakże trudną jest miłość żeglarza
Lecz on szukać woli
Choćby i w niedoli
I nic go nie przeraża

A więc zapal swą latarnię
Pozwól mi Ciebie odnaleźć 
Byśmy mogli razem dalej 
Ciąć korabiem fale szare

Jakże boli mnie dziś ręka
Głowa moja dręczy serce
Ale ono jest silniejsze
To jest rozkosz, a nie męka.

Nie chcę zapomnieć i nie powinienem
Kocham Cię i nie przestanę
Kocham Cię moje kochanie
Zawsze już będę Twoim cieniem...

