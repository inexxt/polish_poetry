
        Przedświt
Myśli bezradne
Tłuką się między ścianami
Gdybyśmy byli gwiazdami rocka
Brukowce zanalizowałyby przyczyny rozstania
Uśmierzyły blichtrem ból
Nie jesteśmy
Pozostaje mi pustelnia mieszkania
Psia wierność rozpaczy
Obiecuję
Wstanę, zmyję z siebie brud twoich spojrzeń
Odnajdę "ja" w stosach tego, co tu pozostało
Tylko dopiję herbatę
Choć nawet ona nie jest moja-
Ja zawsze bardziej lubiłem earl grey
    