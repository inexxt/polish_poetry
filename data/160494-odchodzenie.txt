

Czuć jesienią we włosach i kościach
I przy ognisku cichną powieści
Te skłamane i te o miłościach
Których nigdy nie uda się streścić
Lato jak zawsze wymyka się z dłoni
Spraw bym już nigdy nie musiał go gonić

Jak piach przez palce się sypie
Gładko czysto i bez wysiłku
Tak odchodzą noce gwieździste
By za horyzontem upaść i zniknąć
Lato jak zawsze wymyka się z dłoni
Spraw bym już nigdy nie musiał go gonić

I widzę to w drzewach zielonych 
W których jest domysł złocisty
Że znowu przepada, odchodzi
Letni szmer mej duszy tak bliski
Lato jak zawsze wymyka się z dłoni
Spraw bym już nigdy nie musiał go gonić

Pierwszy liść całkiem czerwony
Wiruje harmonijnie ku ziemi
Kiedyś i my uschnąć musimy
Odejść ku ostatniej jesieni
Lato jak zawsze wymyka się z dłoni
Spraw bym już nigdy nie musiał go gonić

