

miliony oddechów podzielone podwójnie napotykane przez włosy 
zwichrzone rozpuszczone w nieładzie 
pozostawione 
nadają im kształt spadają umykają spotykają fotony 
skórę dłoni ciepłą od filiżanki 
malinowej kawy 
ustawić czas głowę dotknąć sztalugi obudzić ciało wpół uśpione 
przenikając bezczelnie
 senne aluzje o tańcu księżyca niemego i oczu zakreskowanych zamalowanych zatuszowanych
 potknięciach bosych stóp 
po stałej powierzchni morza skupionego skrystalizowanego 
o przestrzeni 
wszechświata pulsującej w myślach zaspanych odrętwiałych lekko pozatracanych 
o przejściach 
przez tajemnice uległe duszom podległym ciałom niewiernym 
mizernym leżące w kącikach ust w tonie 
kolejnego przedziwnego
pogłębiającego się przypadku kolejne spojrzenia pochłania 
gwiazda słoneczna 
zbliża się całując wyschnięty deszcz dotyka usta 
tęsknota i chwilę obecną przemijającą ulotną 
zamaskowaną 
zachowaną pod naskórkiem pod powieką lewą 
niczym rozkoszne kryształy miodu zlizanego 
z powierzchni 
sferycznie napiętego w łuk marzenia 
marzenia któremu słońce przelewa się przez szyję 
opuszki doznań lepią się od słodyczy jaka jest w powietrzu 
truskawki otulają popiół przeszłości
nie wytrę z rąk srebra i złota i całej tęczy słów rozkołysanych 
dźwiękami ciszy nocnej grawitacji
 poddane niczym motyle rzucone na kawałek jedwabiu
tacy jak my istnieją tylko na kartkach papieru
 zapisanych ołówkiem 
wyciągnięci prosto ze snu 
ociekający odcieniami połyskujących rażących 
kipiących kolorem farb na płótnie niedokończonym pędzlem 
malujemy marzenia niespełnienia miraże 
wachlarze
nasze księżyce rysują kształty na podłodze zawczasu samotne lodowate zimno
bezuczuciowe 
beznamiętne duszące kadry wyglądają zza okien 
spacer z powietrzem i podwójna wymiana animacji 
poklatkowych 
tańczymy we własnej teraźniejszości 
tańczymy w tożsamości 
tańczymy w podświadomości 
świadomości we śnie 
na jawie upijamy się tytoniem i mandarynkami 
bez szkła spijamy
 z łatwopalnych ust życzenia 
zapewne nieskończone

