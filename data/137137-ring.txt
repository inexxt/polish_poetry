

słońcem po oczach


znokautował mnie dzień


z samego rana


 


na twarzy rozlał mi się


uśmiech


jak wielki siniak


 


walka była długa


emocjonująca


dezynfekcja alkoholem


lekkie zawroty głowy


 


nic dziwnego że wieczór


rzucił mnie na deski


parkietu w jakimś klubie


 


choć ostro się broniłam


w końcu noc


rozłożyła na łopatki


 


usta-usta


sanitariusz-wolontariusz


ale na rzeczy się zna


 

