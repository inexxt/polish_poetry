

ponadto już nic złego nie powiem
poczułem lekki spokój - tęsknotę
za tymi dniami cichego zadowolenia
zajrzała mi w oczy brązowe świadomość
niebytu w łasce mojej potrzeby
jestem głupcem zamyślonym - ba! - byłem


dźwięki młodej próżności
obowiązki względem rzeczywistości
w której lepię swoją plastelinową
postać szczęściarza z satysfakcją tworzącego
kolejny kadr z dzieła mej reżyserii -
nadają iluzji prawdziwej treści
dogłębnej transakcji najważniejszych marzeń


kilka potężnych uchybień i trefnych decyzji
niespalone klatki z nowymi zatraceniami
nagłość negliżu moich chorych skojarzeń
odrobina faktu z zaistniałego szału
pourazowego kroku w mit bezbycia
jednak powstaję - już ostatni raz po raz ostatni
zapewniam siebie - tylko - szczerze


zapachniało w powietrzu przejrzyste spojrzenie
na nowe drogi celów wstąpienie gwardią
byłej armii postępu zżytej nowym zrzeszeniem
ku jaśniejszej kropli w morzu pragnień
prawdziwych poświat jutrzejszych dni
by nie popaść w obłęd gry lustrzanych
odbić starowiary w bezpłodność krwi


wzorcowe zalążki pierwszego brzegu lasu
których napotkam siedem już dosięgam
ściskam by nie wypuścić z pięści przyszłej
niezwyciężonej uczty monarchii mego ciała
bronił będę zaciekle zasieków nasączonych
chęcią przed wrogim sąsiadem - głuchym banałem
pustym znaczeniu słów wyniosłych ku biedzie
obojętności zatem


z niczego nie rezygnuję - podwajam tylko góry
których przede mną też siedem zstąpi
rozsądek i jawa życzliwości będą gnać
we mnie do jutrzni złotym pędzlem malowanej
nim zasnąć bym miał w studni bezswobody
pełnej zatrutej nikłością wody
nie po to prę sadząc jabłoń chwalebnej zgody


już widzę pierwszy głaz na krtani wielbiącej czyn
ruchem i wysiłkiem potnę pęta kojarzące me grzechy
istnienie stworzę nieoficjalnej godzinie zachwytu
dla wypełnienia siebie starą i nową kratą wątków
dążących by szczęście czyste mi zasłużyć
bym radość tą innym wysłużył i obił to płótno
w ramy prawdziwości sensu bytu bezwzględnej
serca czystości na krańcu i u progu nieba -
siedmiu krain bezpieczności uśmiechu


 


  


  

