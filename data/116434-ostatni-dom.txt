

Tak chłodno dziś


Bezlitosny wiatr smaga zziębnięte ciało


Niebo spowija wilgotny całun chmur


Mgła ściele się trupią bladością u stóp


Deszcz chłoszcze wykrzywioną płaczem twarz


Miesza się ze łzami potęgując ból


Tak trudno dziś uwierzyć w Miłość Wiarę i Nadzieję


Zagubione wśród starych zarośniętych chwastami grobów


Poprzewracanych symboli kultu


Jak znaleźć jakąkolwiek wartość w skamieniałej obojętnej twarzy brata


Wypruci z emocji brniemy na oślep przez bagna


Wśród których nas porzucono gdy byliśmy jeszcze dziećmi


A nasze oczy pełne blasku i nadziei 


świeciły jaśniej od Gwiazdy Polarnej


Tak chłodno dziś


Zła magia wypełnia serca


Egoizm zabił resztki współczucia


Trudno uwierzyć że na końcu drogi czeka na nas jakiś Przyjazny Dom

