

Najbliższy mój Panie
Znalazłeś mnie tu
przyszedłeś nie w porę
byłam jeszcze nikim
dziś jestem dla kogoś
całym światem
Nauczałeś upominałeś
miłowałeś wybaczałeś
a mnie nie było
na liście obecnych
nie zapisałam się
nawet na listę oczekujących
nie było mnie
zbyt dużo mandatów
na drodze do raju
Dziś jestem dla kogoś
całym światem
Dziś obecna nawet
zanurzona we śnie
Zawsze Twoja
Zawsze Jego

