

otacza mnie zapach róż


 cudowny zapach kwiatów tak okropnie banalnych


upajam się nim


 


przemijamy


 


ale ta dziewczynka z ogromnymi oczami 


wciąż patrzy na mnie gdy stoję przed lustrem


 


i nie pomagają nawet perfekcyjnie pomalowane rzęsy 


i usta,


 


więc zaciskam zęby z całej siły, 


żeby nie zacząć krzyczeć


 


ciało dorosłej kobiety 


i coraz większy pragmatyzm 


chcą ją usunąć z mojego wnętrza


sarkazmem staram się ją zabić


 


ale ona nadal żyje


na zawsze we mnie zostanie


 

