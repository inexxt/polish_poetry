

Nie opowiem ci o jego dłoniach
nie
nie dlatego że nie są moją własnością
nawet gdyby w jakis sposób były
zawsze będą jego


bo i cóż z tego że powiem
że delikatne i kruche
a tyle w nich siły
zmysłowości 
przy każdym najmniejszym ruchu 
i statycznej ciszy
że mogłabym 
wciąż na nowo 
tworzyć ich obraz
kształtów i tajemnicy


i tak tego nie zrozumiesz
ty masz w pamięci
inne dłonie
swoje jej lub jego
nie zrozumiesz co kryją


nie umiem tego wyrazić
bo i po co
skoro nie poczujesz tego co ja
gdy o nich myślę
widzę
tyle w nich uczucia
jakby miały swoją własną duszę
poręczną
zręczną
chwytną


nie opowiem ci o jego dłoniach
są niepowtarzalne
niemożliwe do opisania
w swym kształcie dłoni
cieple życia
ulotności chwili


i choć to tylko dłonie
nawet dla niego
dla mnie
mogłyby być prawie całym światem


jego krainą
w mojej wyobraźni

