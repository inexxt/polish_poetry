

"Jest poręcz 
ale nie ma schodów 
Jest ja 
ale mnie nie ma" 

R. Wojaczek „Sezon”


znowu myślę o umieraniu. łagodnie przechodzę
od roszczeń do rezygnacji. brakuje mi tylko 
powodu do opuszczenia ciała tak by mogło 
zacząć swobodnie opadać.

świat składa się z twoich zielonych koszul.
pogniecionego materiału. 
ja cała - z teorii względności.

teoretycznie - jeszcze prasuję koszule
praktycznie - od dwóch miesięcy 
jestem martwa.

*

znowu myślę o umieraniu. 
w aspekcie fizycznym boli mnie to tyle 
co ukłucie komara.

