



Różo poezji


  zgrabna kokietko


    zapomnij na chwilę o niemym zachwycie


  z pożółkłą kartką


    i piórem wojennym


      z oddechem skargi


        zapomnij...


 


Mówiłaś przecież


  że kolor liści od serca zależy


    od oczu duszy


      z czarną tęczówką


        co widzi więcej niż kot w ciemności


 


  a w lustrze pogardy


    umarł latarnik


      co światłem władał


        jak król mocarstwem


i został guzik


  od zwykłej marynarki


    a zachwyt uciekł


      daleko


        i dalej...

