

Białym dolomitem wydobytym z Rossy

 




Poważnie klęczy w łuk ludzki skulona,

 




Z twarzą niewyraźną przez własny niedosyt

 




W bladym świetle dziennym z podłogą scalona.

 






 




Postać dziwnie milcząca jakby ktoś ją wstrzymał,

 




Jakby ktoś zabronił przemówić lub spojrzeć.

 




Z głową pochyloną swej ziemi się trzyma

 




Nie mogąc nic poza nią w tej przestrzeni dojrzeć.

 






 




Kąt muzeum pusty z wyjątkiem jej sylwetki.

 




Kąt muzeum nudny z wyjątkiem jej cienia.

 




Po co komu widok tej rzymskiej ascetki.

 




Po co komu wspomnienie bogini cierpienia.

 






 




A Rzym żąda jej święta zniechęcony ucztą,

 




Miasto schnące łaknieniem gasnącej emocji.

 




Na czele z rozpuszczonym władcą swym Augustem

 




Przed gościną boginki mur obronny wzmocnił.

 






 




Angerona w spierzchłe swe usta rozpaczy

 




Cicho łyka powietrze fatalnie zhańbiona.

 




Stróża pies wychudły zanosi się płaczem

 




Spostrzegając kochankę samego Abdona.

 






 




Jakiś posąg pożółkły w drugim końcu sali

 




Otwiera oczy i drży w przerażeniu.

 




Z kąta w kąt skacze umysł chcąc ocalić

 




Od mocy cierpienia w Angerony cieniu.

 






 




A ona ze spokojem przyjmuje to fatum

 




Klęczy cierpliwie na ziemi muskana obrazą.

 




Obok stoi tabliczka z urodzin jej datą

 




Czeka aż ktoś uświęci… z czyjegoś rozkazu.

 



