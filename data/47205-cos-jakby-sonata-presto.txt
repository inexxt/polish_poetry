

(Maska spokojnej twarzy obraca się przodem do publiczności)
"Nie jest dobrze emocjonalnie. Coś sie nagrywa. 
Coś się nagrywa,
w dole ptaki
patrzę w dół i nawet mi się wgłowie nic nie kręci
patrzę w górę walczę z jakimś bogiem
czy we mnie czy w tobie
jakis głos się mąci
mąci się i płynie jak stara zgrzytliwa płyta
przez korytarz
Wiesz, chciałabym wydobyć to na wierzch, 
ale moja siostra trzyma to w objęciach jak kleszcze
Ma długie włosy
Zniknęłam mnie
wiem jak to jest być duchem, kiedy nikt Cię nie chce słuchać
zajmujesz przestrzeń i potem 
trzeba się nauczyć jak to robić, żeby ustępować z niej innym
(pauza)
czy we mnie czy w tobie
głos sie jakis mąci, on mówi, że trzeba wszystko zostawić, porzucić ..." 
(twarz się krzywi w przerażeniu) 
"...bo to człowiek stworzył człowieka. Coś zdrowo nie gra, czy słyszysz? 
płyta już nie zgrzyta. Kiedy nie gra, to jakbyś dostał młotkiem po twarzy. 
Myślisz: zrobię wszystko by przestała. Nie da rady, włączasz ją z powrotem 
po zero przecinek jeden sekundy swoimi rękoma, nie wierząc, że to robisz, 
wyrzekając się swych rąk, zdolności, bóg, z którym się zmagasz żąda zbyt 
wiele."
(pauza, maska podnosi powieki do połowy, ciężkie spojrzenie)

"Nie mogę się powstrzymać, by nie użyc tej twarzy, tej maski. Stoję za 
wazą, czy wiesz jak wygląda prawda we mnie? Jest  różową blizną, a cała ja 
jestem czerwona jak rana co przestała krwawić, jak rana co przestała 
krwawić... nikt tego zobaczyć nie może, więc mówię Ci to szeptem, a nie 
głos słyszysz, nie głos, ale skowyt i jęk istoty ksieżycowej. Wilkołak to nic, 
wilkołakowanie miałam w palcu, o tym,..."
(pokazuje)
"... jak sześć lat miałam, a teraz to już nie wiem jak nazwać ... Można 
mnie spotkać w czerwonej ogromnej atłasowej sukni, co spowija niebo 
przed nokturnem, urodziam sie wtedy, to mój czas, taka noc i wtedy... 
dzieją się rzeczy potworne. Zmagania, o których wiedzą tylko pewne 
stworzenia w ziemi. One słyszą te dźwięki prawdziwe, które wydajemy z 
siebie. Włóż rekę do ziemi a odpowie ci, ze wszystko wie o tobie..."
(pauza)
"Nic nie wiem o świecie, stoję za wazą, słyszę w niej szum wodospadu, a 
dalej otchłań w tle. Nie umiem opowiedzieć o tym, co się w środku stało. To 
jest niewyrażalne. Cugsłowa, ciągomyśli, że myśli. Nie ma kropek. Niech 
szlag trafi kropki na końcu zdania, nie można tak się podkreślać, ututulać, 
nie można tak robić, bo... żaden powód nie jest dość dobry, by mu nie 
zaprzeczyć. Nie ma godności w istocie mnie, nie ma tam godności. Nie ma 
tam dumy z niczego. Dumy jak balon, co pękł. Pustka jest dobra, to że nie 
ma nikogo, komu mogłabym zaufać, to się jakoś da przeżyć. Dobrze, że 
wyglądam jak ładna dziewczyna o dobrym uśmiechu. Nikt sie do mnie nie 
zbliży, dopóki bedę tak wyglądać. Ale naprawdę to chyba tak nie 
wyglądam. I to się kiedyś wreszcie skończy."
(maska nuci teraz cichutko, głosem Antoniny Krzysztoń) 
"Ominąć czarnego czarnego potwora
Otwiera się sala się sala balowa
Z atłasu kotary, czerwone filary
obute maszkary

szelest szepczacy w muzyce fałszywej
porusza ustami płaskimi smutnie"
(przestaje nucić. Teraz mówi tonem dziewczynki ofukującej lalkę)
"Wilkołakowanie za dnia. Wilkołakowanie za dnia. Wampirzenie nad 
kubkiem kawy, by zdobyć ziarenko ziarenka, by się mu przyjrzeć. Jak się 
czemus przyglądam, to zapominam ze jestem bytem o dwóch końcach."
 
Koniec
?Czy tak musi być?
Tak być musi.? LvB

