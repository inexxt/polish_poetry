

Równomiernie, monotonnie


jak krok żołnierski,


tak krople deszczu


uderzają o ziemię.


Duże soczyste krople


lecą z nieba


i docierają do ziemi z piorunem,


który rozkraja ziemię


niczym jabłko... Nie!


Zwijam się w kłębek,


drżę ze strachu, zimna,


samotności...


Tulę się do zimnej ściany


i patrzę


na rozdarte serce nieba


jak swoje własne.


Z krzykiem i łzami w oczach


rzucam się na ścianę


i zdzieram z niej tynk


łamiąc boleśnie paznokcie...


Nie! Ja już nie mogę! Ja nie mogę już!


Czyjeś dłonie odciągają mnie


od zakrwawionej ściany


i wtulają w silne ramiona


...zapomnienia i śmierci.
Już po burzy...
                                                  

