

Obcas o kostki brukowe
 
wygrywa drżące melodie.
 
Nie plami ich żadnym słowem. 
Ja w noc zapalam pochodnie. 




W około ciemno i pusto
  
- szczury wróciły do domów. 
Mrok lubi patrzeć w swe lustro, 
w twarze tych samotnych Romów. 




Krok zbłąkanego wędrowca 
na myśl przywodzi mi Ciebie. 
Gitara chce zwiać z pokrowca, 
odpocznę w pudła jej niebie! 




Bo milczeć chcę nienagannie 
i taplać się w lepkiej ciszy. 
Będę się trudzić starannie! 
Wiedząc, że nikt nie usłyszy. 




Nie muszę szarpać za struny, 
ni łapać chwytów za rogi. 
Z ciszą wczytam się w snu runy 
drogowskazy na sedna drogi. 

