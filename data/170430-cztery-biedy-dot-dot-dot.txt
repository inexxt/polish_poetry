
        Cztery biedy na tym świecie: 
 Pierwsza bieda - wiosną, 
 Ale słonko silniej świeci 
 I kwiateczki rosną. 
 
 Drugą biedę lato niesie, 
 A z nią troski, smutki, 
 Ale za to w ciemnym lesie 
 Smaczne są jagódki. 
 
 Trzecia bieda idzie za tą, 
 Trapi nas jesienią, 
 Ale za to w babie lato 
 Jabłka się czerwienią. 
 
 Czwarta bieda: wiatr, zimnisko, 
 Mróz odetchnąć nie da, 
 Ale za to wiosna blisko 
 I - wiosenna bieda...
    