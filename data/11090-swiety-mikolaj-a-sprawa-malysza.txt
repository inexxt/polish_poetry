

dzisiaj popołudniu wyszedłem na dwór. było zimno, a wszystko pokrywała 
cienka warstwa śniegu. nie było ślisko, ale stąpałem powoli – tak na 
wszelki wypadek, bo nie chciałem obić sobie pośladków. nie uszedłem 
daleko, gdy nagle usłyszałem przeraźliwy hałas – jakby kilku tonowy 
ciężar spadł z nieba na ziemię. ktoś (ten tonowy ciężar?) zasyczał i zawył 
z bólu. jako, że padały słowa niecenzuralne, w tekście zostaną one 
zastąpione znakiem trzech gwiazdek (***). podszedłem do ogrodzenia i 
moim oczom ukazał się tęgawy staruszek z długą i siwą brodą, który 
zwracając się do reniferów krzyczał: „wy ***! oddam wAS na mięso! wy 
***!!!”. na moje oko nikomu jednak nic się nie stało, ale spytałem czy 
nie mógłbym w czymś pomóc. w tej samej chwili brodacz wyrzucił ze 
swojego słownictwa wszystkie *** i potrząsając brzuszyskiem tak mi oto 
skazał: „nic drogi jegomościu. tylko te moje kochane renifery to nie konie 
mechaniczne i nie były pewne w którą lewą stronę mają skręcić (czy w ich 
lewą, czy może w lewą stronę świata). dwa poszły w jedną, a dwa 
pozostałe w przeciwnym kierunku, nastąpiło przecięcie rozdwojenia jaźni w 
przeciążeniu płozowym i całe sanie, jak kłoda, runęły w dół”. trzeba cI 
wiedzieć, że faktycznie stały tam sanie, do których zaprzężone były te 
nierozgarnięte zwierzęta. ubrany na czerwono gościu gadał dalej: „wy 
macie aDAMA mAŁYSZA – to samowystarczalny obiekt skaczący dokąd 
tylko chce. jemu do przemieszczania się potrzebne są tylko dwie deski i 
obcisłe ubranko. chce wyskoczyć na piwo – napnie się, podskoczy i już 
jest w barze. chce do kina – wcześniej kupuje tylko bilet, pomyśli sobie, 
napnie się i ląduje na vip’owskim miejscu, w super sali kinowej”. w tej 
chwili, lotem błyskawicy przemknęła mi przez głowę myśl: „tylko pAN z 
tym obwisłym brzuszyskiem miałby trudności z wzbiciem się w powietrze, 
nie mówiąc już o dłuższym lataniu” - jednak zatrzymałem to tylko dla 
siebie. zresztą nie miałbym szans wtrącić swoich pięciu groszy do 
rozmowy, bo on kontynuował: „ten wASZ skoczek jest popularny. każdy 
zna mAŁYSZA. nawet w lecie, jak nie skacze, po autografy ustawiają się 
tłumy pięknych dziewczyn. idol dla całego narodu. a ja to co? znają mnie 
tylko z imienia. przedrostek święty to i sobie myślą, że mnie już nie ma 
na tym świecie. no może i kiedyś tam sobie żyłem, ale już mi się zmarło –
 tak myślą. mam jedną starą i brzydką żonę, która już nawet nie ma sił 
wejść ze mną pod pierzynę. do mnie piszą tylko małe dziewczynki i 
proszą o same drogie prezenty (dojrzałe kobiety wolą tym dręczyć swoich 
mężczyzn). w lecie o mnie zapominają i tylko raz do roku, 6. grudnia, 
przypominacie sobie o moim istnieniu. w ten dzień tłukę się po całym 
świecie z workiem prezentów. i jaka to sława? znają mnie same dzieci, a i 
one z czasem zapominają o pisaniu listów – przestają wierzyć we mnie. 
przecież prezenty rozdaję małym i dużym, dobrym i również tym co 
narozrabiali podczas całego roku”. tutaj znowu usłyszałem parę *** i 
nieznajomy machnął ręką. nie przestawał jednak trajkotać: „a na 
rozwiezienie prezentów mam tylko jeden dzień. te poprzebierane za mnie 
patafiany w hipermarketach, worki mają ode mnie i nawet każą je sobie 
dostarczać z samego rana – ale wymagania! nawet poczciwe, 
wytresowane, pociągowe renifery zdechły ze starości, a sam pAN widzi 
jakie te nowe są nieposłuszne. jak ich batem chcę przywołać do porządku 
to wychodzi sprawa ochrony praw zwierząt i nawet na demokrację się 
powołują. a gdzie moje prawa? niech pAN sobie pomyśli, na rozwiezienie 
prezentów tylko jeden dzień i wszystko na mojej głowie – tylko ja 
odpowiadam jeśli coś pójdzie nie tak. cały świat i jeden dzień! bo wie pAN, 
te (i tutaj zaczął szeptać) głupie zwierzęta mówią, że płacą im tylko za 
ciągnięcie sań. co ja mam począć? mi nikt nie płaci, bo dawano, dawno 
temu byłem bezinteresowny i na tyle głupi, że podpisałem papiery, i robię 
to za friko. co ja biedny mam począć?”... zamilkł chwilowo, a ja skwapliwie 
wykorzystałem to i zadałem podstawowe pytanie: „a kim właściwie 
jesteś?”. od razu popatrzył na mnie wilkiem – zresztą nie tylko on. 
pomimo, że renifery to renifery, odwróciły w moim kierunku swoje mordy i 
zaczęły patrzyć na mnie wilkiem – chociaż, powtórzę jeszcze raz, to nie 
wilki, a najzwyklejsze w świecie renifery. „facet, ja jestem śW. mIKOŁAJ, a 
dzisiaj jest 6. grudnia” – uzyskałem szybką i dosadną odpowiedź. 
poczułem się nieswojo, bo przecież dzisiaj ten jedyny dzień. bo to dzień 
jego chwały, ten jedyny dzień w roku. zacząłem główkować. wymyśliłem i 
mówię: „ale słyszałem, że renifery prawdziwego śWIĘTEGO mIKOŁAJA 
potrafią mówić ludzkim głosem”. mIKOŁAJ uśmiechnął się, a od sań 
dobiegł śmiech i głosy: „hihihihi... no coś tY, jak ktoś słucha to znaczy, że 
nie ma języka w gębie? kulturalni nie wchodzą w pół zdania – tak nas w 
szkółce leśnej uczono! i lepiej tY zamknij japę, bo cI język w sopel się 
zamieni i sam nie będziesz mógł gadać. hihihih”. dalej broniłem moją 
głupotę: „przecież jesteś z fINLANDII, to skąd znasz tak dobrze naszego 
skoczka? przecież macie świetną fińską kadrę”. tym razem odpowiedział 
mIKOŁAJ: „ale zobacz jak te ciule skaczą. jest ich kilkunastu, ale jeden 
mAŁYSZ jest lepszy niż cała ekipa naszych. mATTI hAUTAMAEKI skacze 
nierówno, a jANNE aHONEN znowu zapił na dyskotece zamiast trenować”. i 
tym mnie przekonał. „słuchaj tY naprawdę jesteś śW. mIKOŁAJEM. 
Przepraszam, że zwątpiłem w cIEBIE i nie poznałem” – powiedziałem z 
pokorą i radością w głosie. a on na to: „zostaje cI wybaczona, bo dzisiaj 
się nie popisałem i z rana nie znalazłeś nic pod poduszką, więc miałeś 
podstawy zwątpić. po drugie widziałeś jak ląduję na dupie, a nie 
cichaczem wpadam przez komin. ale nie licz na prezent w tym roku, bo 
przestałeś wierzyć. jednak z mojego worka możesz wybrać coś dla bliskiej 
tWOJEMU sercu dziewczynie”. zawstydziłem się, ale przytaknąłem i 
zgodziłem się na taki układ. on rozwiązał pierwszy z brzegu worek z 
prezentami i rozpoczęliśmy szperać za czymś odpowiednim dla kobiety. 
jako, że nie było w nim nic dla osoby dorosłej, zabraliśmy się za kolejny 
worek, potem trzeci, a przy ostatnim (24. z kolei) poczułem 
rozczarowanie. po czym poinformowałem śWIĘTEGO: „słuchaj no 
mIKOŁAJ - tu są same zabawki. samochodziki, układanki, lalki i misie, a 
brak prezentu dla osoby dojrzałej”. wiedziałem już, że ma cięty i giętki 
język, więc tym razem nie zaskoczyła mnie jego riposta: „przecież 
wszyscy przez całe życie jesteśmy dziećmi. stajemy się dorośli, ale 
pozostaje w nas dużo z lat beztroskiej młodości. widzisz tą kolejkę, otóż 
taką samą dostał dzisiaj wASZ prezydent aLEKSANDER kWAŚNIEWSKI. 
powiem cI w głębokiej tajemnicy, że od razu odwołał zaplanowane na 
dzisiaj spotkania (nawet te międzynarodowe), zamknął się w służbowym 
pokoju, złożył tory, założył na głowę czapkę konduktora i zaczął się bawić 
jak dzieciak. więc każdy potrzebuje zabawek, a ja mam wszystkie zabawki 
tego świata. zresztą dla elfów produkujących zabawki dla mnie, zmiana 
branży z zabawkarskiej na dajmy na to produkcję sprzętu agd, nie 
wchodzi w grę – są małe wzrostem, ale bardzo stare wiekiem i 
przekwalifikowanie w ich sytuacji jest niemożliwe. powiem cI otwarcie: 
mają układy na górze i lubią strajkować. szkoda gadać. wybieraj coś, a 
jak nie to nie i ja lecę dalej”. w worku nie zauważyłem nic dla mojej 
wybranki, ale na szyi święcie spasionego dostrzegłem biały szalik. „chcę 
ten szal. to będzie odpowiedni prezent dla gABRYSI” – krzyknąłem 
wskazując na zawiązany na szyi mIKOŁAJA obiekt pożądania. „ależ to 
zrobiła moja mIKOŁAJOWA dla mnie” – powiedział już wyciszonym 
głosem, a z prawego oka wyciekła mu łza, która na wysokości policzka 
zamieniła się w kryształek lodu. byłem nieugięty i niewzruszony – wszak 
moja pANI w iRLANDII czekała na podarunek. powiedziałem: „dawaj to! 
zawieziesz to tylko do dUBLINA i masz mnie z głowy. w zamian pomogę cI 
jeszcze wyciągnąć sanie z zaspy i tym sposobem szybciej uwolnisz się ode 
mnie, rozwieziesz prezenty po całym świecie i szybciej wrócisz do domu. a 
tam zamiast szalika, żonka na szyję zarzuci cI ręce, bo na pewno czeka z 
ciepłą kawą i czymś mocniejszym na rozgrzewkę. czy warto dłużej tracić 
czas?”. patrzyłem na niego, a on po chwili uśmiechnął się i zrobiliśmy tak 
jak wymyśliłem. dla gABRYSI miękki, delikatny i ciepły szalik koloru 
białego, który obiecał dostarczyć do niej osobiście, a ja pomogłem mu 
odkopać sanie, pokazałem jak dojechać do centrum miasta (ponoć jego 
pojazd musi mieć pas startowy), klepnąłem renifery po zadkach i 
życzyłem szybkiego zakończenia pracy...

KOCHANIE mam dla cIEBIE na mIKOŁAJKI, właśnie ten biały szaliczek. 
jest gładki, miły w dotyku i chciałbym, abyś zakrywała nim szyję przed 
zimnem. jak mIKOŁAJ odjechał zdjąłem podwieszony pod dachem sopel 
lodu w kształcie kwiatu róży i przyniosłem go dla cIEBIE. i jeżeli zamiast 
pANA z siwą brodą wolisz mnie, czyli pANA z łatkami siwych włosów na 
grzywie i z różą z sopla lodu, to zapraszam cIĘ na wycieczkę. mam w 
planach spacer po świeżym powietrzu i lepienie bałwana. jeśli jednak 
śniegu okaże się za mało, to pójdziemy wybrać choinkę na śWIĘTA.

