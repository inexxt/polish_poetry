
        Spójrz-kolejna noc odejdzie
Brzemienna nadzieją
Na ciepło twoich dłoni
Głowę spuści, Twarz włosami zakryje
Zawstydzona
Pierwszy promień świtu
Legnie chłodem na skórze
Żałośnie nagiej twarzy
Litościwie pozwoli
Zakrzepnąć jej w maskę
Lecz nim się dokona
Łaskawą ręką nakarm mnie
Okruchami słów
Jak nikt potrafisz
Przyrządzać z nich
Najpyszniejsze marzenia
    